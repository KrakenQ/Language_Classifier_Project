STS-135 oli 135. ja viimane Space Shuttle'i programmi missioon, mis toimus 8. juulist 21. juulini 2011. 
Lendu teenindas Atlantis, mis oli lennuks valmis, sest julgestas missiooni STS-134. Pärast missiooni lõppu otsustas NASA, et Space Shuttle'i programmi viimaseks missiooniks saab STS-135 ja Atlantis läheb viimast korda kosmosesse. Kui NASA oleks järginud algset plaani, oleks STS-134 jäänud programmi viimaseks missiooniks ja kosmosesüstik Endeavour oleks jäänud viimaseks kosmoses käinud süstikuks. 
Esialgu oli missiooni toimumine kahtluse all, sest NASA polnud kindel, et nad seda rahastada suudavad ja samuti polnud kindel, et Kongress plaani heaks kiidab. 20. jaanuaril 2011 muutsid programmi juhid tähistuse STS-335 STS-135-ks. See muudatus lubas hakata meeskonda treenima ja ka muid missiooniks vajalikke ettevalmistusi tegema. Veebruaris 2011 teatas NASA oma töötajatele, et missioon toimub kindlalt. Lõplik kinnitus missiooni toimumises saabus aprillis 2011, kui plaan sai heakskiidu ja NASA sai föderaaleelarvest 5,5 miljardit dollarit, millest rahastati ka missiooni. Pärast seda teatas NASA ametlikult, et missioon STS-135 toimub.