Walter Bruce Willis (sündinud 19. märtsil 1955 Idar-Obersteinis Saksamaal) on Emmy auhinnaga pärjatud USA filminäitleja, produtsent ja laulja.
Willise lapsepõlv möödus USA-s New Jersey osariigis. Ta lõpetas seal kooli ja läks siis New Yorki, et hakata näitlejaks. Enne rollide saamist töötas ta baaris kelnerina. 
Tema läbilöök toimus näidendis "Fool for Love (1984)". Samal aastal valiti ta 3000 kandidaadi seast mängima teleseriaali "Moonlighting" ("Partnerid"). Flminäitlejadebüüdi tegi ta filmis "Blind Date (1987)" Kim Basingeri kõrval. 
Paljud tunnevad teda kui John McClane'i filmidest "Visa hing", "Visa hing 2" , "Visa hing 3","Visa hing 4"ja "Visa hing 5".