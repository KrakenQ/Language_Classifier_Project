Tudu kihistik (inglise Tudu Member) on ordoviitsiumi ladestu Rakvere lademe Rägavere kihistusse kuuluv kihistik. Seda hakkas esimesena eristama Viktor Kõrvel aastal 1962. Kihistik on nime saanud Tudu aleviku järgi.Kihistiku stratotüübiks on Tudu ja Tudulinna vahel asuv Tudu puurauk, kus kihistiku kivimid esinevad 36.9..43.9 meetril.Tudu kihistik on Rägavere kihistu Rakvere lademesse kuuluva osa ülemine kihistik. See lamab Piilse kihistikul. Kihistiku moodustab püriiti sisaldav väikese liivasisaldusega hele- kuni kreemikashall keskmisekihiline lubjakivi. Kihistikus on õhukeste kihtidena kukersiiti. Piilse kihistust eristab seda suurem liiva- ja väiksem püriidisisaldus.