Kaire Rannik (sündinud 16. septembril 1971 Tallinnas) on eesti ehtekunstnik.
Kaire Rannik õppis aastatel 1989–1999 Eesti Kunstiakadeemias metallikunsti osakonnas. 1993–1995 täiendas end Pforzheim rakenduskõrgkooli ehteosakonnas Saksamaal.
2002. aastast on ta Eesti Kunstnike Liidu liige.
Kaire Rannik oli 1996. aastal asutatud kunstirühmituse F.F.F.F üks loojaid. 2005. aastani tegutsenud rühmitusse kuulusid Kristi Paap, Kaire Rannik, Berit Teeäär, Ketli Tiitsar ja Maria Valdma.