Eesti Teadus- ja Tehnikainformatsiooni ning Majandusuuringute Instituut (lühendatult: Eesti Informatsiooni Instituut) oli Eesti NSV ajal tegutsenud teadus- ja tehnikateabe vahendamise ning informatsioonivaldkonnaga tegelenud asutus.
Instituut asutati 1967. aastal Eesti Vabariikliku Teaduslik-Tehnilise Propaganda Maja ja Tehnilise Informatsiooni Büroo baasil.Instituut osales Balti liiduvabariikide ühtse infosüsteemi Infobalt loomises.Instituudi alluvuses olid eksperimentaalkombinaat Bit, ENSV Vabariiklik Teaduslik Tehnikaraamatukogu ja Eesti NSV Rahvamajanduse Saavutuste Näituste Direktsioon.