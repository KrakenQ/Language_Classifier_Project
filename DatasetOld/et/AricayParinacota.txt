Arica y Parinacota piirkond on Tšiili põhjapoolseim 1. järgu haldusüksus (piirkond). Piirneb põhjas Peruuga ja idas Boliiviaga, läänes Vaikse ookeaniga.
Piirkond on mägine, kõrgeimad tipud on Pomerape ja Parinacota vulkaanid. Piirkonna kirdeosas Boliivia piiri ääres asub Lauca rahvuspark, kus asuvad Chungará järv ja Salar de Surire soolajärv. 
Halduslikult jaguneb 2 provintsiks: Arica provints ja Parinacota provints. Mõlemas provintsis on 2 valda.
Piirkond loodi 8. oktoobril 2007 Tarapacá piirkonna põhjaosast.