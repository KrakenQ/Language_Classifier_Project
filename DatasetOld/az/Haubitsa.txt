Haubitsa (almanca Haubitze, çexcə houfnice, ilkin mənası - daş atmaq üçün silah (sapand)) - açıq və örtülü yerlərdəki (səngər, xəndək) hədəfləri, habelə səhra müdafiə qurğularını məhv etmək üçün artilleriya silahı növü. 70°-dək yüksələn bucaq altında atəş aça bilər. Atəş məsafəsi 17 km-dəkdir. Haubitsanın lüləsi topa nisbətən qısadır (20-30 kalibr), mərmisinin başlanğıc sürəti və təsir məsafəsi isə eyni kalibrli adi toplarınkından azdır.