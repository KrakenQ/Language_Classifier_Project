Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.Alberto Santos Dumont (20 de Djulio de 1873 - 23 de Djulio de 1932) era un aviador brasiliano, inventador i enjeniero (anke no ambezo enjenieriya) ke yego a ser el primer ombre en despegar verso el syelo en un avion kon motor; alkunos payises konsideran ke los ermanos Wright, deke eyos dezian ke izieron el su primer bolo el 17 de Disiembre de 1903. Ma afilu, Santos Dumont es el primer ombre en azer un viaje definido kon anterioritad. basho el kudio de espesialistos, djurnalistos i sitizenos de Paris. El 23 de Oktobre de 1906, volo unos 60 metros a 2-3 metros de altesa kon su 14-bis, enel kampo de Bagatelle en Paris. En menos de un mez, izo esto muevamente kon munchas personas presentes,, vuelando 220 metros kon una altesa de 6 metros. El bolo del 14-bis era el primer enrejistrado por el Ayroklub de Fransia, de un aparato mas pesado ke el ayre en la Evropa i ulai el primer volo publiko de un aparato despegando sin ayudo de otro. El 14-bis despego sin ayudo, por lo ke Santos Dumont es konsiderado por munchos sientistos i ayronautikos, espesialmente enel su payis de orijin, Brasil, komo el "Padre de la aviasion".