Belmonte es una viya portugeza en el distrito de Castelo Branco, en la rejion Sentrala i la subrejión de Cova da Beira, kon serka de 3.200 abitantes. Es sede de un munisipio kon 114,56 km² de área i 7.592 abitantes (2001), divididos en 5 freguesías. El munisipio está limitado al nord por las viyas de Guarda, al este por Sabugal, al sudeste por Fundão i al oeste por la Covilhã. La viya es konosida por ser ande nasió Pedro Álvares Cabral el dishkovridor de Brasil. Endemás, la viya es konosida déke una komunita de Bnei Anusim bive en la viya desde los diyas de la Inikisision, i asta muestros diyas sigieron pratktikando el su djudaismo de manera eshkondida. Se les konose komo Djudios de Belmonte. En la via endemas se ankontra el Muzeyo Djudio de Belmonte, el primér muzeyo djudio del paez.