Rita Yahan-Farouz (en ivrit ריטה יהאן-פרוז, en farsi ریتا جهان‌فروز), konosida komo Rita, es una kantadera i aktrisa yisraeliana. Nasió en Teheran, Iran enel anyo 1962 ma izo su aliya enel anyo 1970.
En los anyos 1988 i 1989 Rita fue eskojida la kantadera yisraeliana del anyo. Enel anyo 1990 apresento a Israel enel konkorso Evrovizyon kon la kansion Shara Barehovot (Kantando en las kalejas). Endemas, tiene alkunos diskos d'oro i de platino por Tahanot Bazmán i Ahavá Gdolá. Komo aktrisa, es konosida por las ovras My Fair Lady o Chicago, en la kuala enel anyo 2004 se apresentó komo Roxie Hart en la versiyon en ivrit produzida por Ehud Manor, la kuala yegó a 55.000 entradas vendidas en 40 apresentasiones .