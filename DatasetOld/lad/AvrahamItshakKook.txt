El sinyor haham Avraham Itshak AKoen Kook (en ivrit אברהם יצחק הכהן קוק), era un haham zionista. Nasió en Grīva, sivdad ke se topa oy endiya en Letonia, enel anyo 1865 i yegó a la Palestina del Mandato Britaniko  emigró a Palestina en la anyada de 1904. Enel anyo 1921, yega a ser el primer Rabino Shefe ashkenazi del antonses "Ogar Nasional Djudio" enel Mandato Britaniko de Palestina. Era un haham konosido por su konosensia de la Gemara. Enel anyo 1924, fondó la yeshiva Merkaz ARav.
La su akseptasion del lavoro komo Rabino Shefe, una okupasion "zionista", amostra el su akódro kon los prinsipios del zionismo religiozo. Uzó este posto kon el buto de dar huérsa al zionismo relijiozo enel Djudaismo ortodokso, no solo enel Mandato Britaniko de Palestina, ma en komunitas de todo el mundo. El sinyor Kook bushkó giar la ideolojiya del zionismo relijiozo verso una tendensya mas mesiánika. Para Kook, la geulá del puevlo djudio tenía su empesijo aktualmente i los zionistas, afilu los no relijiozos, yevavan parte de esta geulá. La rekonstruksiyon de una vida djudia otonoma en Eretz Yisrael permite i anunsia el tornar de los djudios de su golá, mas adelántre el tornar a la vida relijioza fina la yegada del Mashiah. Antonses, el zionismo es ansina parte del proyekto de El Dio para la arivada de los diyas mesiánikos.