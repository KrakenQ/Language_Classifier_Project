"Пăрпа çулăм юрри" (акăлч.  A Song of Ice and Fire, урăхла ăна "Пăрпа вут юрри" теççĕ) — Джордж Р. Р. Мартин Америка çыравçи тата сценарисчĕ çырса хатĕрленĕ фэнтези-роман ярăмĕ. Мартин ăна 1991 çулта çырма тытăннă. Чăн малтан ку хайлавăн виçĕ пайран тăмалла пулнă, анчах та паянхи кун тĕлне вăл пичетленсе тухнă 5 том таранччен çитнĕ. Тепĕр иккĕшĕ проектра-ха. Автор ку тĕлĕшпе  повеç-приквелсем тата повеçсен ярăмĕ çырса хатĕрленĕ. Вĕсем романран каларнă сыпăксем пулаççĕ-ха ĕнтĕ. Çак повеçсенчен пĕри - "Аçтаха юнĕ" - Хьюго премине тивĕçнĕ. Пирвайхи виçĕ романне 1997, 1999 тата 2001 çулсенче  Чи пысăк пахалăхлă фэнтези роман пулнăшăн "Локус" парнипе чысланă.
2015 çулхи ака уйăхĕ тĕлне "Пăрпа çулăм юрри" ярăма кĕрекен кĕнекесен 60 миллион экземплярне сутнă. Вĕсене тĕнчери 45 чĕлхене куçарнă. Тăваттăмеш тата пиллĕкмĕш пайĕсем The New York Times бестселлерĕсен списокĕнче пĕрремĕш йĕркесенче пулнă.
Çак сери халăх хушшинче анлă сарăлса пынăран, HBO телекомпани ăна сенкер экрансем çине кăлармашкăн ирĕк илнĕ, çапла майпа романа  телекурав валли хатĕрленĕ. Медиафраншиза шутне сĕтелçи тата сăнарлă вăйăсем те, ÿнер ĕçĕн коллекцийĕсем те кĕнĕ. Вĕсене, паллах, кĕнекесем çине таянса тунă. Францири Cyanide компьютер вăййисене шухăшласа кăларакан компани Мартинпа килĕшÿ тунă, çавна майăн ярăм çине тайăнса темиçе вăйă та кăларнă. 2011 çулхи авăн уйăхĕн 29-мĕшĕнче вĕсенчен пĕрремĕшĕ стратегиллĕ Патшасен вăййи: Пуçламăшĕ кун çути курнă. 2012 çулхи çу уйăхĕн 15-мĕшĕнче вара RPG  жанрта хайланă "Патшасен вăййи" ятпа тухнă.