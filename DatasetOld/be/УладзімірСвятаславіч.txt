Уладзімір Святаславіч, Уладзімір Вялікі — князь кіеўскі (каля 960 — 1015), пры якім адбылося Хрышчэнне Русі.
Стаў ноўгарадскім князем у 970, захапіў кіеўскі пасад у 978 годзе. У 988 абраў хрысціянства ў якасці дзяржаўнай рэлігіі Старажытнарускай дзяржавы. У хрышчэнні атрымаў хрысціянскае імя Васіль. Вядомы таксама як Уладзімір Святы, Уладзімір Вялікі, Уладзімір Хрысціцель (у царкоўнай гісторыі) і Уладзімір Краснае Сонейка (у былінах). Праслаўлены ў абліччы святога як роўнаапостальны; дзень памяці ў рускім праваслаўі — 15 ліпеня па Юліянскім календары.