Christian Matthias Schröder (* 30. Januar 1742 in Quokenbrügge; † 6. Juli 1821 in Hamborg) weer en hanseatscher Koopmann, af 1799 Senator un van 1816 bit to sien Dood Börgermeester vun de Free un Hansestadt Hamborg.
He hett 1773 in Hamborg Luise Mutzenbecher heiraadt (* 1754 Hamburg ; † 1813 in Ruhleben bi Plön). 
Schröder hett vun Hamborg ut dat wietreekend Hannelshuus Christ. Matthias Schröder & Co. upbaut. För den Im- un Export över Hamborg hett he Filialen in Bremen, Amsterdam un London in’ Westen as ok Sankt Petersburg un Riga in’ Oosten, upbaut, de vun sien Söhns un Neffen führt wurrn. Sien öldst överleevend Söhn Christian Matthias, övernehm de Firma un wurr laterhenn ok Hamborger Senator (1821-1859). En anner Söhn  Johann Heinrich hett in London dat hüüd noch bestahnde Bankhuus Schroders grünnd.