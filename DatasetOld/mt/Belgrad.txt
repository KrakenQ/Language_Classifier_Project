Belgrad (bis-Serb: Београд / Beograd) hija l-belt kapitali u l-ikbar belt tas-Serbja. Din tinsab fil-punt ta' konfluwenza tax-xmajjar Sava u Danubju, fejn it-territorju tal-Peninsula Balkanika tiltaqa' mal-Pannonja. L-isem jittraduċi għall-Belt il-bajda. Il-belt għandha popolazzjoni ta' iktar minn 1.2 miljun ruħ; 1.6 miljun ruħ jgħixu fil-limiti amministrattivi.
Belgrad għandha status amministrattiv speċjali fis-Serbja u hi waħda mill-ħames reġjuni tas-Serbja. It-territorju metropolitan huwa maqsum fi 17-il muniċipalità, li kull wieħed minnhom għandu l-kunsill lokali tiegħu. Din il-belt tkopri 3.6% tat-territorju Serb, u 22.5% tal-popolazzjoni tal-pajjiż jgħixu f'din il-belt. Belgrad ingħatat numru ta' titli, u ġiet nominata għall-Kapitali Ewropea tal-Kultura 2020.