Il-proċess ta' kwalifikazzjoni għat-Tazza tad-Dinja 2010, kien serje ta' turnej organizzati mis-sitt konfederazzjonijiet tal-FIFA. Kull konfederazzjoni — l-AFC (Asja), il-CAF (Afrika), il-CONCACAF (Amerika ta' Fuq), il-CONMEBOL (Amerika t'Isfel), l-OFC (Oċeanja), u l-UEFA (Ewropa) — ġew allokati numru partkulari ta' postijiet mit-32 post disponibbli fil-fażi finali. Total ta' 204 timijiet daħlu fil-fażi ta' kwalifikazzjoni, bl-Afrika t'Isfel, bħala l-ospitu, tikkwalifika awtomatikament. L-ewwel sett ta' partiti ntlagħbu fil-25 ta' Awwissu 2007 u din il-fażi ntemmet fit-18 ta' Novembru 2009. B'kollox, ġew skurjati 2337 gowl fi 848 partita.