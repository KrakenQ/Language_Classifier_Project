Francisco Antonio Varallo (La Plata, 5 ta' Frar 1910 – La Plata, 30 ta' Awwissu 2010) kien plejer u kowċ tal-futbol Arġentin, li kien jilgħab bħala attakkant. Beda l-karriera tiegħu ma' Gimnasia La Plata u aktar tard mar ma' Boca Juniors fejn rebaħ għal numru ta' drabi t-titlu nazzjonali bejn l-1929 u l-1935.
Fl-1937 rebaħ il-Kampjonat Sud-Amerikan tal-Futbol (dik li llum tissejjaħ il-Copa América) mat-tim nazzjonali Arġentin. Kien ukoll l-iżgħar plejer fit-Tazza tad-Dinja 1930, l-ewwel edizzjoni ta' din il-kompetizzjoni, u l-aħħar wieħed mill-parteċipanti li mietu. Sal-2008 kien għadu jżomm it-titlu tal-aqwa skorer tal-Boca Juniors b'181 gowl, sakemm għaddieh Martín Palermo.