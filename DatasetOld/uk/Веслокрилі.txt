Веслокрилі (лат. Raphidioptera) — ряд хижих комах, що включає понад 150 видів, які належать до двох сучасних і чотирьох викопних родин.
Назва ряду походить від характерної форми крил, що нагадують весла.
Мають довгасте тіло, витягнуту голову і довгу передньоспинку. У веслокрилок дві пари сітчастих крил, що мають практично однакові розміри. Самки, як правило мають довгий яйцеклад.
Живуть у лісах середньої смуги в Америці і в Євразії. Як личинки, так і дорослі особини є хижаками. Харчуються попелицями та личинками інших комах. Мають практичне значення, знищуючи шкідників лісових насаджень, зокрема, кладки непарного шовкопряда.