Ангела Локсін (англ. Angelica Locsin Colmenares; нар. 23 квітня 1985) — модель та акторка філіппінського походження. Окрім модельного бізнесу, Ангела займається режисурою та дизайном одягу.
Ангела народилася в Провінції Булакан, Філіппіни. Свою акторську кар'єру вона почала в 19 років, зігравши в телесеріалі «Мулавін» в 2004 році. Згодом вона була задіяна у зйомках відомого філіппінського серіалу «Дарна», де зіграла роль основної супер-героїні. У 2007 році у Ангели закінчився контракт з компанією GMA Network, але вона не стала його продовжувати, а заключила інший контракт, цього разу з компанією ABS-CBN. Першою зйомкою в новій компанії став серіал «Лобо». Її першою роботою, що вийшла в широкий прокат, став фільм «Кохай мене знову», де вона зіграла головну роль дівчини на ім'я Ара. Зараз вона грає у фільмі компанії ABS-CBN «Безсмертна», який є сіквелом до серіалу «Лобо».