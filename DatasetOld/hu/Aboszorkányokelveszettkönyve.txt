A boszorkányok elveszett könyve (eredeti cím: A Discovery of Witches) 2018-tól vetített brit romantikus dráma, fantasy televíziós sorozat, amely Deborah Harkness brit írónő trilógiája alapján készült.
A sorozat producerei Deborah Harkness, Jane Tranter, Ashley Pharoah és Julie Gardner. A főszerepekben Teresa Palmer, Matthew Goode, Edward Bluemel, Louise Brealey és Malin Buska láthatóak. A sorozat a Bad Wolf és a Sky Productions megbízásából készült, forgalmazója a Sky Vision.
Egyesült Királyságban a Sky One mutatta be 2018. szeptember 14-én. Magyarországon az HBO mutatta be.
2018 novemberében a Sky One megrendelte a 2. és 3. évadot a sorozatból. A tíz epizódból álló 2. évadot 2021. január 8-án kezdték heti bontásban leadni.