Ikke at forveksle med Kuressaare (tysk: A(h)rensburg).Ahrensburg er en by i den sydøstlige del af delstaten Slesvig-Holsten i det nordlige Tyskland, og den største by i Kreis Stormarn. Ahrensburg ligger nordøst for Hamborg i den centrale del af Stormarn, et landskab sydøst for Holsten. Den hører til Metropolregion Hamburg og grænser til kommunerne Ammersbek, Delingsdorf, Großhansdorf, Siek, Braak og Stapelfeld.