"The Rain" omdirigeres hertil. For Netflix-serien, se The Rain (Tv-serie).The Rain var et britisk rockband dannet i Manchester i England i 1990. Bandet, som enten var navngivet efter Beatles b-siden, Rain, eller efter den typiske vejrsituation i landet, og som senere skulle lægge kimen til bandet Oasis, bestod oprindeligt af medlemmerne Paul "Bonehead" Arthurs, Paul "Guigsy" McGuigan, Chris Hutton og en trommemaskine. Senere blev trommemaskinen byttet ud med Tony McCarroll, og bandet skiftede også deres sanger Chris Hutton ud med Liam Gallagher. Herefter foretog gruppen et navneskift til "Oasis" og sluttede sig til guitaristen Noel Gallagher og dennes idéer. Herefter tog bandets karriere for alvor fart; gruppen blev et symbol på musikscenen i 1990'erne, men på dette tidspunkt var tiden for The Rain for længst ovre.