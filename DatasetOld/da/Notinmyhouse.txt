"Not in My House" (dansk: Ikke i mit hus) er den tolvte episode af den første sæson i ABC-sitcomet Modern Family, og som var en af de første 16 episoder som Christopher Lloyd og Steven Levitan producerede af den første sæson i Modern Family indtil American Broadcasting Company gav dem lov til at producere otte mere. Men i modsætningen til forfatterduoen Christopher Lloyd og Steven Levitan blev "Not in My House" ikke skrevet af dem, men af episodeforfatteren Caroline Williams. Episoden blev instrueret af Chris Koch og musik var af Gabriel Mann, som havde skrevet den officielle Modern Family Titelsang.
I handlingen bliver Claire Dunphy (Julie Bowen) rystet over at finde et billede af en nøgen kvinde på sin computer og hun beskylder straks Luke (Nolan Gould) for det uden at vide, at det egentlig var Phils (Ty Burrell), som han havde fået sendt fra hans kollega Gil Thorpe. Samtidig i Dunphy-familien flipper Haley (Sarah Hyland) ud over, at nogen har kigget i hendes dagbog og hun beskylder straks Alex (Ariel Winter), selv om Luke egentlig var bagmanden. Gloria Pritchett (Sofía Vergara) bliver samtidig også sur over, at Jay (Ed O'Neill) har bragt en plastik-hundebutler med hjem fra en pokerturnering i Las Vegas. Det ender dog med, at Jay må bukke under for Gloria og må give den til Cameron Tucker (Eric Stonestreet) og Mitchell Pritchett (Jesse Tyler Ferguson), som selv har problemer, da deres ikke-engelsktalende gartner (Eddie Diaz) er i så sørgeligt humør, at han dropper Mitchells planer om, at han, Cameron og Lily skal gå i teatret. Det viser sig dog, at gartneren er flygtet fra sit bryllup og Cameron, som altid tager tingene lidt for langt, ender med at genskabe brylluppet i deres hus."Not in My House" huskes som en god episode, men ikke en af de mest mindelsesværdige, som Robert Canning fra IGN så pænt skriver i en artikel, hvor der blandt andet står, at "Not in My House" ikke nødvendigvis vil blive set tilbage på som en af de udestående episoder fra Modern Familys meget roste debutsæson. [...] Den var smart og fin og fik dig til at smile idyllisk undervejs, men den fik dig ikke til at grine højt for 30 minutter i streg". På IGN's hjemmeside fik denne episode også 8.5 point ud af 10 hvilket i sig selv er rigtig højt og godt og samtidig fik episoden karakteren "God" på den selv samme hjemmeside.