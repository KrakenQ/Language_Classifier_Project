Würzburg radar var en nazitysk jordbaseret radar, der blev brugt mod fly under 2. verdenskrig. Würtzburgsystemet benyttede en frekvens på 560 MHz og en PRF (Pulse repetition frequency) på 1875 Hz. Den første version blev indført i 1941. Den nyeste version blev benævnt Würzburg Riese og havde en rækkevidde på op til 70 km. Effekten var ca 8 kW. Typisk arbejdede radarerne sammen to og to, så den ene fulgte et målet, mens den anden ledte et (nat-)jagerfly frem mod målet. Radarens karakteristiske sekskantede fundament findes endnu mange steder i Danmark, blandt andet ved Blåvands Huk nær Blåvand Fyr.