Stewart McKimmie (født 27. oktober 1962 i Aberdeen, Skotland) er en tidligere skotsk fodboldspiller, der spillede som højre back. Han var på klubplan tilknyttet Dundee F.C., Aberdeen og Dundee United i hjemlandet, længst tid hos Aberdeen, hvor han var på kontrakt i 14 sæsoner. Med Aberdeen vandt han adskillige titler, blandt andet det skotske mesterskab i både 1984 og 1985. 
McKimmie blev desuden noteret for 40 kampe og én scoring for Skotlands landshold. Han deltog ved VM i 1990, EM i 1992 og EM i 1996.