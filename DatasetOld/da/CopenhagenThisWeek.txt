Copenhagen This Week, (CTW) er en publikation, der har været udgivet siden ca. 1972  ti gange om året i et samlet årlig oplag på 658.200 eksemplarer på engelsk, japansk, kinesisk og svensk. Den indeholder en liste over seværdigheder og begivenheder og bykort og uddeles på 1.100 turiststeder som hoteller, Kastrup Lufthavn, konferencesteder, butikker, restauranter og andre steder. Den er finansieret af annoncer.