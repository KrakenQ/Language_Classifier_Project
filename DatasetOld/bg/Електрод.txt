Електродът (на гръцки: ηλεκτρόν – elektron – кехлибар и на гръцки: ὁδός – hodós път, начин) притежава електронна проводимост и е добър проводник на електричество. Обикновено е направен от метал, чрез който се прави контакт и се осъществява електрическа верига с неметалическа среда с йонна проводимост (електролит или йонизиран газ), твърд електролит, полупроводник. Важна характеристика на електродите е електрическият потенциал, който се установява на границата между проводящата част и електролита като съответно се наричат положителен електрод (анод) или отрицателен електрод (катод).  Думата електрод като понятие е измислена и въведена от Майкъл Фарадей , както и термините катод, анод, йон, анион, катион. В техническата литература с термина електрод се обозначава още всеки край на една електрическа верига с възможност за включване към една работеща система от електрически вериги  (напр. цоклите и пиновете на електронните лампи и др.).