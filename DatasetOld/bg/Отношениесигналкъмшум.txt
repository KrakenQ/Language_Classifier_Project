Отношението сигнал-към-шум (често обозначавано като SNR или S/N на английски: Signal-to-noise ratio) е мярка, използвана в науката и инженерството, за характеризиране в каква степен сигналът е обхванат от шум.
Дефинирано е като отношение на мощността на сигнала към мощността на шума обхващащ сигнала. Отношение по-високо от 1:1 показва сигнал надвишаващ шума. Отношението сигнал-към-шум е обикновено използвано за електрически сигнали, но може да бъде приложено към всякакъв вид сигнал (например ниво на изотопи в полярната шапка или биохимично сигнализиране между клетките).
Изразено с по-нетехническа терминология отношението сигнал-към-шум сравнява нивото на произволен сигнал (например музика) с нивото на фоновия шум. Колкото това отношение е по-голямо, толкова фоновият шум е по-малко забележим.