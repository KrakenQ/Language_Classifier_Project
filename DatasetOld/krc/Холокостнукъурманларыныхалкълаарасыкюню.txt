Холокостну къурманларыны халкъла арасы эсгериу кюню (БМО-ну официал тиллеринде: орус. Международный день памяти жертв Холокоста, ингил. International Holocaust Remembrance Day, араб. اليوم الدولي لإحياء ذكرى محرقة اليهود, исп. Día Internacional de Conmemoración en memoria de las víctimas del Holocausto, къыт. 国际大屠杀纪念日, фран. la Journée internationale de commémoration en mémoire des victimes de l'Holocauste) — 27 январда ётеди. БМО-ну Генерал Ассамблеясы 2005 джыл 1 ноябрда бегитгенди (№ 60/7 Резолюция). 27 январь дата, совет аскерле ол кюн Освенцим концентрация лагерьни (Польшада) азатлагъанлары ючюн сайланнганды.
БМО-ну эм Россия правительствону официал документлеринде Холокост сёз бу эсгериу кюнню атында орусча уллу харифден джазылады (Международный день памяти жертв Холокоста). Интернетде да, басма чыгъармада да кёбюсюне ол халда джазадыла.
Биринче кере Холокостну къурманларыны халкъла арасы эсгериу кюню 2006 джыл ётгенди. Алай а талай къралда ол кюн алгъада да белгилениб болгъанды.