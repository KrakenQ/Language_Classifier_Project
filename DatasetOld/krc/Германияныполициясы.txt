Германияны полициясыны баш нюзюрю Германияны Федератив Республикасыны ичинде джамагъат къоркъуусузлукъ бла джамагъат мизамны, аманлыкъ этиуню аллын кесиу эмда аманлыкъчыланы джууабха джолукъдуру бла сакълауду. Германияны полициясы властны толтуруучу билегине киреди. 
Полицияны къуллукъчусу -3 сыныфлы иерархиясы болгъан, толтуруучу полиция къуллукъ этген (нем. Polizeivollzugsdienst), айры статусу болгъан кърал къуллукъчуду (нем. Polizeivollzugsbeamte, PVB). Бир-бирде полицияда быллай статусу болмагъан адамла да къуллукъ этерге боладыла, сёз ючюн техникалыкъ полицей къуллукъ, тылмачла, техникле, сакълауул полицияны къуллукъчулары (Wachpolizei), болушчу полицияны къуллукъчулары (Politesse, Polizeihostess, Hilfspolizist ала асламысы бла автоулоуну парк этилиуюнде джорукъ бузулуу бла кюрешедиле.
Германияда ич ишлени органларына кирмеген, алай а ушаша хакълары болгъан талай къуралыш да барды. Сёз ючюн, ГФР-ни финансларыны министрлигини таможня управлениесини бир къауум бёлеклери эмда Бундесверни аскер полициясы (Feldjäger). Аны тышында талай къуллукъну ишчилери чекленнген полициячы хакълагъа иедиле, алагъа чегетчиликни, саулукъ сакълауну, страховка джолдашлыкъланы техника къуллукъларыны эмда ёртенчиликни къуллукъларыдыла.
Полицияда ишлегенлени энчи профсоюзлары барды.