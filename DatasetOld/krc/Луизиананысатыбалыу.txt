Луизиананы сатыб алыу — 1803 джыл Американы Бирлешген Штатларыны Шимал Америкадагъы француз джерлени сатыб алыууду. Сатыб алыннган джерлени ёлчемлери 530 миллион акр чакълы бир боладыв (828 000 миля² неда 2 100 000 км²). Сатыуну багъасы 15 миллион американ доллар неда 80 миллион француз франк болгъанды (кредитге процентлени да санаб, АБШ-гъа бу алыуну багъасы 23 213 568 американ доллар болгъанды). Буну бла саналса, хар акрны багъасы 3 цент неда гектаргъа 7 цент болгъады.
1803 джылны кесаматына кёре АБШ-гъа къошулгъан джерледе бусагъатда талай штат орналыбды:

Арканзас,
Миссури,
Айова,
Оклахома,
Канзас,
Небраска,
Миннесота штатны къыбыла кесеги,
Шимал Дакотаны джерини кёбюсю,
Къыбыла Дакота,
Нью-Мексикону шимал-кюнбатыш кесеги,
Монтана штатны кёбюсю,
Вайомингни бир кесеги,
Техасны шималы,
Колорадону кюнчыгъыш джарымы,
Луизиана штатны бир кесеги (Миссисипи сууну эки джагъасы, Джангы Орлеан шахар бла бирге).Кёрюшюулени эмда сатыу-алыуну заманында Испания Оклахома шаттаны бир кесегине эмда Канзас бла Луизиана штатланы къыбыла-кюнбатыш кесеклерин даулагъанды. Кесаматха кёре АБШ-гъа бусагъатдагъы Канада провинця болуб тургъан Альберта бла Саскачеванны къыбыла кесеклери да берилгенди. Бу сатыу-алыуда алыннган джер, бусагъатдагъы Бирлешген Штатланы терриориясыны 23% болады.
«Луизиананы сатыб алыу» АБШ-ны ючюнчю президенти Томас Джефферсонну политика джашауунда эм магъаналы политика джетишимлерини бири болгъанды. АБШ-ны конституциясында джангы джерлени алыуну юсюнден джукъ джазылмасада, бу сатыу-алыу закон бла толу джакъланмаса да, Джангы Орлеанны портуну юсю бла американ саудюгерлеге сатыу-алыугъа Испания бла Франция тыйгъыч болгъанлары себебли, бу джоюмгъа президент таукел болады.