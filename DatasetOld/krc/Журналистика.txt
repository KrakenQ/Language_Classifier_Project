Журналистика — бусагъатда магъаналы болгъан фактланы, багъаланы эмда комментарийлени джыйылыуун хайырланыб, социал къауумланы дуниягъа къарамларын, ангыларын актуализациясыды. Кёбчюлюк информацияны мадарларыны (КИМ) полисистемасыны бир кесегиди, ол демек джамагъатды кёб функциялы институтларына киреди, сёз ючюн басма, телевидение, радио, интернет кибик.
Джамагъат излемлени къарамындан, журналистика илму-практикалыкъ билимни бир къауумун кёбчюлюк ангыгъа алдырырыуду.
Журналистикада эки баш агъым барды - тинтиучю журналистика эмда излеучю журналистика. Тинтиучю журналист, кёбюсюне ачыкъ билги къайнакъла бла ишлейди, излеучю уа хар кимгеда белгили болмагъан, джабыкъ информация бла хайырланады. Демократ къраллада излеучю журналистлеге «демократияны эгерлери» дейдиле.
Журналистика-илму — суратлау, культурологиялыкъ, тарих, социологиялыкъ эмда башха дисциплиналаны системасыды, журналистиканы джамагъатда орнун тинтеди.
Журнализм — журналистни КИМ-ни кенг спектринде социологиялыкъ ишлемнини бир тюрлюсюдю. Аллында журналистика къуру басма бла чекленнгенди (газет-журнал журналистика), артдан кёбчюлюк информацияны джангы мадарлары чыкъгъаны бла радио и телевидение да къошулгъанды, XX ёмюрню ахырына уа интернетде да чыкъгъанды журналистика.