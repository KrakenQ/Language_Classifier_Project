Dit artikel is gesjreve in 't Valkebergs. Ómdat 't plaatsgebónge is, maogs doe 't ómzètte nao 't Ikkeldersj, es te dit dialek sjpriks.
Ikkelder (Nederlands: Eckelrade) ies 'n dörpke in de gemeinte Èèsjde-Mergraote op 't plateau in Zuud Limburg. Rade in de naam wies nao óntgonne, gerooide plek. Tot 1982 behuèrde Ikkelder gedeiltelik tot de gemeinte Se-Gietere (Sint Geertruid) en Groeselt (Gronsveld). Dao sjtoon 'n 200 haöf en hoezer langs de weeg van Groesjelt nao Se-Gietere. In 2003 wone d'r 550 luuj.