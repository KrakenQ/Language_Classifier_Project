Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon.

Dhilos (Nuigrieks: Δήλος) is e Grieks eiland wat behuurt tot de Zuid-Egeïsche Eilen. 't Eiland ligk in de Zuid-Egeïsche Zie en is oonderdeil vaan de eilengróp Cyclade. 't Oppervlaak vaan 't gans eiland is 3 veerkante kilometer. De lengte is zoe'n 5 kilometer en de breidte 0,25 km. 't Hoegste punt vaan Dhilos is de berg Kynthos, dee 113 meter hoeg is. Volgens de census vaan 2011 gief 't 24 inwoeners op 't eiland. Dhilos behuurt tot 't departemint Mikonos (departemint) same mèt Mikonos en 't eiland vörmp ein gemeinte op ziechzelf. 'n Hoofplaots gief 't eigelek neet. De 24 lui die d'r woene, behiere de slaopgelegenhede aon de kös veur toeriste, veurnaomelek oet 't noorde en weste vaan Europa. 't Gief op Dhilos al besjaoving sins d'n twiede iew v. Chr.. In de aajdgrieksen tied woort 't eiland de heilege straot geneump.