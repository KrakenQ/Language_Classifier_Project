El estremeñu es una luenga del grupu íberu-ocidental palrá ena Comuniá Autónoma d'Estremaúra, sul de la província de Salamanca, norti dela provincia de Uelva i comarcas vezinas dela parti de Llión, normalmenti encassullau endrentu las palras d'España por organizacionis entrenacionalis i nacionalis, enque no es oficial enas comuniais enas que entovía se palra.
Tamién le dizin castúu, enque esti nombri puei abarullal.
Se palra alo largu de toa Estremaúra con un grau diversu de conservación geográfica i social, siendu los mayoris los verdaerus conservantis dela luenga, mentris que las nuevas generacionis entiendin la luenga peru no la gastan.
Las estadísticas que se tien a tentu del númiru de palrantis están antiguás. Quiciá que sean unus pocus de milis los mayoris que entovía conservan más fielmenti la su luenga.