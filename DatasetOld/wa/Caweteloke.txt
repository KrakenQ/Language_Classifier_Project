Li cawete -loke, c' est ene cawete calkêye do francès, avou li scrijhaedje do 19inme sieke, dj' ô bén, sins rcoridjî dins l' ortografeye l' adeurixhmint do GU etimolodjike. Po l' amour ki, classicmint, li cawete -oke ni dene pont d' parint avou ene doûce cossoune -GU.
Li cawete "-oke" est acertinêye pa li scrijha "asterloke" dins sacwants motîs (come li ci d' Vervî).
Elle est rsintowe ene miete rabaxhante; dabôrd, on-z a ptchî, po les nos des sincieus, dins on livea politicmint comifåt, d' eployî li cawete -odjisse ("arkeyolodjisse", "astrolodjisse",  "sicolodjisse" shonnèt pus polis ki "asterloke", "arkeyoloke", "sikoloke").