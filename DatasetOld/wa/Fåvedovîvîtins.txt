Les fåves do vî tins, (on dit eto rapoitroûles, racontroûles; on eploye eto li rfrancijha "ledjinde"), c' est des fåves k' on raconte d' ene djermêye a l' ôte, dispu l' vî vî tins, et ki fjhèt pårteye del tuzance d' on peupe.
Po classer les fåves do vî vî tins, on s' rapoite å pus sovint å rindjmint des fåves da Aarne et Thompson. On-z î mete eto les floricontes, sacwantès couyonådes, et les fåves des djåzantès biesses.
Po les creyants ezès rlidjons monoteyisses, les mitolodjeyes, greke, rominne, gayeles, d' Edjipe, evnd. sont rwaitêyes come des fåves do vî vî tins.
Les fåves do vî vî tins k' on raconte el Walonreye sont metowes so ene pådje tote seule.