Mor Breizh (Mor Bretannek e kerneveureg, English Channel evit ar saoznegerien, ar Manche evit ar c'hallegerien, Môr Udd e kembraeg, Muir nIocht en iwerzhoneg, Oceanus Britannicus pe Mare Britannicum e latin) a zo ur mor digor war ar Meurvor Atlantel, e Kornôg Europa, dezhañ ur gorread war-dro 75 000 km², un hed 500 km hag ul led 250 km (d'ar muiañ) hag un donder 172 m. War ar mor-se e weler un niver bras a listri pa'z eo al liamm etre ar bed hag ar broioù o deus porzhioù eus ar brasañ er bed : Breizh-Veur, Bro-C'hall, an Izelvroioù, Alamagn ha broioù Skandinavia.