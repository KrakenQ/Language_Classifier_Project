Langa Marsch (kin. 長征 / 长征, Chángzhēng) nennt ma an zentraln Hejdenmythos vu da Kommunistischen Partei vo China. Es wor a taktisch-militearischa Rickzug vo da Streitmocht vo da Kommunistischen Partei vo China 1934/35, um si aus da Einkroasung duach de Armee vom Chiang Kai-shek (Kuomintang) z befrein.
Ban Langa Marsch worn mearane Obteilunga vo da Rodn Armee aufm Weg noch Westn und Nordn. Am bekonntastn is da Marsch vo da Armeegruppm mit da Fiahrungsspitz vo da Kommunistisch Partei vu China, wo innahoib vu 370 Dog 12.500 km zruckglegt und dabei a poar vo de unwegsamstn Gebiete vo China duachqueat hod. Wearend im Langa Marsch is im Mao Tse-tung glunga, sei Mocht innahoib vo da Partei z festign und auszbaun.