Iberia, Líneas Aéreas de España, S.A. Operadora, Sociedad Unipersonal, bežne známa len ako Iberia, je španielska národná letecká spoločnosť. Sídli v Madride. Ako hlavnú základňu využíva madridské letisko Barajas.
Iberia disponuje flotilou 103 lietadiel, najmä Airbusov. Iberia, celkovo aj so svojou dcérskou spoločnosťou Iberia Regional, prevádzkuje lety do približne 102 destinácií v 39 krajinách, najmä do Európy, Afriky, Ázie a Ameriky. Spoločnosť patrí od roku 1999 aj do leteckej aliancie Oneworld.