The Highwaymen bola v rokoch 1985-1995 americká country superskupina, v ktorej hrali poprední predstavitelia tohto žánru - Willie Nelson, Waylon Jennings, Johnny Cash a Kris Kristofferson. 
Počas desaťročného spoločného vystupovania vydali tri albumy. Za prvý album Highwayman z roku 1985 obdržali platinovú platňu. Titulná pieseň z tohto albumu, „The Highwayman“ získala v tom istom roku ocenenie Grammy za najlepšiu country pieseň roku.