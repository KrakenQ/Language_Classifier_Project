Бхутавада (элементаризм) - ежелгі үнді философиясы тұжырымдамаларының бірі. Упанишадаларда және эпоста (Махабхарата) айтылады. Кейбір бертінгі деректемелерде локаятаның бір түрі ретінде көрінеді. Бхутавада іліміне сәйкес, заттардың өз қасиеттері бойынша барлық айырмашылықтары осы заттарды жасайтын барлық материалдық элементтердің қосылысындағы айырмашылықтарға байланысты. Сана - материалдық элементтердің ерекше қосылысының нәтижесі, ол пайда болғаннан кейін өзінің бойында осындай қосылысты ұдайы жаңғыртып отырады, бірақ басқа қосылыстар сананың пайда болуына ешқашан жете алмайды. Локаятаның ізбасарлары сияқты Бхутавадаға берілгендер гносеологияда сенсуалистер және этикада гедонистер болды. Бхутаваданың ежелгі текстері сақталмаған.