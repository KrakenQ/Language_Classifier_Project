Orbitalni period je vrijeme koje je potrebno da objekat napravi jednu punu orbitu oko drugog objekta.
Ako drugačije nije naznačeno, ovime se misli siderički period astronomskog objekta koji se računa u odnosu na zvijezde.
Postoji nekoliko vrsta orbitalnih perioda kada su u pitanju objekti oko Sunca (ili drugih nebeskih tijela):

Siderički period je vremenski period koji je potreban da objekat napravi jednu punu orbitu oko sunca u odnosu na zvijezde. Ovo se smatra pravim orbitalnim periodom objekta.
Sinodički period je vremenski period koji je potreban objektu da se ponovo pojavi na istoj tački u odnosu na dva druga objekta (linearna čvora), npr. Mjesec se u odnosu na Sunce gledano sa Zemlje vraća u istu fazu. Sinodički period je vrijeme koje protekne između dvije uzastopne konjunkcije sa linijom Sunce-Zemlja u istom linearnom redu. Sinodički period se razlikuje od sideričkog zbog Zemljine orbite oko Sunca.
Drakonski period je vrijeme koje prođe između dva prolaska objekta kroz njegov ulazni čvor, tačku na orbiti na kojoj prolazi kroz ekliptiku iz južne u sjevernu hemisferu. Razlikuje se od sideričkog perioda jer je čvor rezultat presjeka ravni, ne linearne prirode, a linija čvorova objekta se obično pomjera zavisno od orbitalnog perioda.
Anomalijski period je vrijeme koje prođe između dva prolaska objekta na njegovom perihelu, tački najbližeg prilaska suncu. Razlikuje se od sideričkog perioda jer velika poluosa objekta obično vremenom polako napreduje.
Zemaljski tropski period ili godina, naposljetku, je vrijeme koje prođe između dva poravnanja ose rotacije sa suncem, ili dva prolaska objekta kroz tačku u kojoj je rektascenzija jednaka nuli. Jedna zemaljska godina je kraći interval od solarne orbite (sideričkog perioda) jer nagnuta osa i ekvatorijalna ravan polako precesiraju, poravnavajući se ponovo prije nego što orbita pređe interval jednak inverznoj vrijednosti ciklusa precesije (oko 25.770 godina).