Una Ulme (dzimusi 1973. gada 7. janvārī) ir Latvijas žurnāliste, TV personība, blogere un uzņēmēja.
Una Ulme kā žurnāliste 13 gadus ir strādājusi LTV ziņu raidījumā “Panorāma”, ir bijusi žurnāla “Pastaiga” skaistuma redaktore. Karjeras pirmsākumos bija žurnāla “Vakara Ziņas” reportiere. Una Ulme 2019. gadā izdeva grāmatu “Skaistumam nav gadu”. Viņai ir savs blogs ageless.lv. 
Unai Ulmei kopā ar dzīvesbiedru Gaiti Burbu ir ģimenes uzņēmumi — restorāns “Buržujs” un veikals “iDille”.
Viņa ir bijusi precējusies ar Ingaru Silu; šīs laulības laikā bija zināma kā Una Ulme-Sila. Unas vecāki ir politiķis Arvīds Ulme un kultūras darbiniece Guna Rukšāne.