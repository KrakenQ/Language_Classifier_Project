Zirņi (agrāk arī Zirņu muiža, Zierņu muiža) ir ciems Saldus novada Zirņu pagastā, pagasta centrs. Izvietojies pagasta vidienē pie autoceļa A9 17 km no novada centra Saldus un 135 km no Rīgas.
Apdzīvotā vieta izveidojusies pie bijušās Skrundas muižas Zirņu (Erbsen) blakusmuižas. Izaugusi padomju gados kā kolhoza «Rosme» ciemats. Zirņos atrodas pagasta pārvalde, pamatskola,  bibliotēka, ambulance, pasts, veikals. Ziemeļu kara laikā 1701. gada 24. augustā Zirņu krogā (Knokkenkrug) bija apmeties Zviedrijas karalis Kārlis XII.