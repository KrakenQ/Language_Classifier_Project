Alušta (ukraiņu un krievu: Алушта, Krimas tatāru: Aluşta) ir kūrortpilsēta Ukrainā, Krimas pussalas dienvidos Melnās jūras krastā. Piejūras klimata kūrorts Krimas subtropu joslā starp jūru un Krimas kalniem. Administratīvi Krimas Autonomās Republikas republikas nozīmes pilsēta (kopējā teritorija 60 km², 52 215 iedzīvotāju), kurai pakļauts Parteņitas pilsētciemats un sešas ciema padomes. Kopš 2014. gada marta faktiski Krievijas anektētās Krimas Republikas sastāvā.
6. gadsimtā tagadējās Aluštas teritorijā Bizantijas imperators Justiniāns I lika uzcelt Alustonas (Aluston) cietoksni, kas vēlākos laikos piederējis Hazāru kaganātam, Teodoras kņazistei, Dženovas republikai, Osmaņu impērijai, Krievijas Impērijai. Kopš 19. gadsimta beigām Alušta attīstījusies kā kūrorts.