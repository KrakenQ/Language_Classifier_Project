Lasenbekas muižas (vācu: Lassenbeck), arī Lasenbergas, Lašupes muižas, kungu māja atradās Lašupītes krastā Daugavpils novada Tabores pagastā, Lasenbergā. Kungu māja saglabājusies līdz mūsdienām, bet šobrīd ir pamesta un sliktā stāvoklī. Tāpat saglabājušās muižas saimniecības ēku ārsienas. Padomju laikā muižu mēģināts atjaunot, ēkā saglabājušās piebūvētas ķieģeļu starpsienas. Muižas tuvumā atrodas Lasiņu pilskalns un Pirmā pasaules kara ierakumi.