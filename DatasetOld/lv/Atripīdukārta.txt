Atripīdu kārta (Atrypida) ir slēdzenes pleckāju kārta. Čaulas pārsvarā ieapaļas, ar ieliektu, retāk taisnu slēdzenes malu. Deltīdijs ir trīsstūrveida , parasti ar deltīdija plāksnīšu pāri un apaļu kājas atvērumu (foramen) zem galotnes. Slēdzenes plāksnīte divdaļīga. Rokas aparāts sastāv no divām, parasti konusveidīgām spirālēm ar virsotnēm, kas vērstas muguras vāciņa virzienā, reizēm vēdera vāciņa virzienā, un pavisam reti uz čauliņas centru. Jugums ir viengabalains vai arī sadalīts, vienkāršs vai arī ar vienu izaugumu. Čauliņu veidojošā viela ir monolīta vai arī reizēm poraina. Atripīdu kārtas pārstāvji dzīvoja no vidējā ordovika līdz apakšējam karbonam.