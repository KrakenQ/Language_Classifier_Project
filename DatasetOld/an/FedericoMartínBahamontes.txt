Federico Martín Bahamontes (dito l'Aliga de Toledo), naixito de Santo Domingo-Caudilla (Toledo) o 9 de chulio de 1928, ye un ciclista espanyol, profesional dende 1954 dica 1965. Encara que yera escalador, tenió destacatos exitos mientres a suya carrera esportiva: ganador d'o Tour de Francia (1959), d'a montanya en o Tour (1954, 1958, 1959, 1962, 1963, 1964) y en a Vuelta a Espanya (1957, 1958) y con victorias d'etapa en o Tour, 3 en a Vuelta a Espanya y 1 en o Giro d'Italia, a más d'estar Campión d'Espanya (1958). En ixas envueltas, os ciclistas espanyols no gosaban partecipar en as grans clasicas d'o ciclismo, asinas que no en ganó garra, pero ganó quantas Vueltas rechionals espanyolas (como a Vuelta a Asturias en 1959).