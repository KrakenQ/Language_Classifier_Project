O novial ye una luenga artificial creyada por o lingüista danés Otto Jespersen con a fin de fer mas fácil a comunicación entre os pueblos. A parola novial combina o prefixo nov (nuevo) y as inicials d'o termin International Auxiliary Language (en aragonés: luenga auxiliar internacional); por ixo, o significau de novial ye nueva luenga auxiliar internacional. Jespersen, qui d'antes mas heba participau en o disenyo d'o idioma ido como sustitución d'o esperanto, disenyó o novial a partir de vocables de luengas romances y chermanicas y una gramatica muit parellana a la de l'anglés y as luengas chermanicas.