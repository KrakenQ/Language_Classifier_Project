Houmero (an griego, Ὅμηρος - Hómēros, na transliteraçon) fui l purmeiro grande poeta griego cuja obra chegou até nós. Tenerie bibido ne l seclo VIII a.C., período coincidente cul ressurgimento de la scrita na Grécia. Cunsagrou l género épico cun las obras Eilíada i Oudisséia. Para alhá destas, mas sin respaldo stórico ó lhiterário, son a el atribuídas las obras Margites, poema cómico a respeito dun heirói trapalhon; la Batracomiomaquie, paródie burlesca de la Eilíada que relata ua guerra fantástica antre ratos i ranas, i ls Hinos homéricos.