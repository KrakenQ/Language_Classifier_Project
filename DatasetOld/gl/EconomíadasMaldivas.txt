A economía das Maldivas foi por moitos séculos totalmente dependente da pesca e outros produtos mariños; é por isto que a pesca foi e aínda permanece sendo a principal ocupación da poboación. Este feito significou tamén que o goberno deu unha prioridade especial ao desenvolvemento do sector pesqueiro.
Ademais da pesca, outra actividade que creceu durante os últimos anos é o turismo. O seu desenvolvemento creou directa e indirectamente emprego e xerou oportunidades noutras áreas laborais, como nas industrias. Na actualidade, o turismo é o maior ingreso de moeda estranxeira que percibe o país, contribuíndo cun 28% do PNB e o 60% da renda orixinada do estranxeiro. Con 86 centros turísticos en operación, no ano 2000 alcanzouse a cifra de 467.174 turistas estranxeiros.