Mihajlo Mihajlovič Verbickij (ukr. Михайло Михайлович Вербицький, pol. Michał Werbycki); (Poljska, Javirnik Ruskij, 4. ožujka 1815. - Mlinač, 7. prosinca 1870.); je ukrajinski skladatelj i grkokatolički svećenik. Među više njegovih poznatijih glazbenih djela poput Liturgije svetog Ivana Zlatoustog (1847.), Zakletva (1868.) ili Gorštaci (1864.), ističe se skladba ukrajinske državne himne Još ne nestade Ukrajine, poznate i kao Još ne nestade slave Ukrajini. 
Smatra se jednim od istaknutijih zapadnoukrajinskih skladatelja čija skladba predstavlja temelje ukrajinske nacionalne glazbe. Dosta njegovih djela ima duhovan ili pak sjetan karakter s obzirom da je Ukrajina dugo težila vlastitoj neovisnosti.