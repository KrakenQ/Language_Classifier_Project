Persenet (Personet, Persent) je bila kraljica drevnoga Egipta. Živjela je tijekom 4. dinastije. Bila je kćer faraona Kufua, supruga svoga brata, faraona Kafre te majka princa Nikaure. Bila je Snofruova unuka i Hunijeva praunuka.
Naslovi kraljice Persenet:

"Kraljeva kćer od njegova tijela"
"Kraljeva voljena žena"
"Velika od žezla"Persenet je pokopana u grobnici G 8156 u Gizi. Grobnica je ponekad zvana LG 88. To je mastaba smještena na visoravni Gize. Na zidovima grobnice nema ukrasa.