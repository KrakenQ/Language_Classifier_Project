Bradley Whitford (rođen 10. listopada 1959.) je američki filmski i televizijski glumac. Najpoznatiji je po ulogama zamjenika predstojnika ureda Josha Lymana u NBC-jevoj televizijskoj seriji Zapadno krilo i kao Danny Tripp u seriji Studio 60 na Sunset Stripu. Također je poznat po sporednim ulogama u filmovima kao što su Miris žene, Klijent, Savršeni svijet, Philadelphia, Robocop 3, Cobb i Crveni ugao.
Whitford je bio nominiran tri godine zaredom za prestižnu televizijsku nagradu Emmy (2001. - 2003.) u kategoriji najboljeg sporednog glumca za ulogu u seriji Zapadno krilo, a osvojio je nagradu 2001. godine. U istoj kategoriji nominiran je i za Zlatni globus, također tri godine zaredom.