Soccer Tournament (krajše UT Soccer, SCR) je eden izmed dodatkov računalniške igre Unreal Tournament, ki pa ni delo avtorjev igre. Aktualno, originalno verzijo je v letu 2002 izdala skupina ShrimpWorks, katere "ustanovitelj" in vodja je Kenneth Watson, znan pod vzdevkom Shrimp. Kljub temu, da je originalna igra prvoosebna strelska igra (FPS), pa v dodatku Soccer Tournament ni nobenih orožij. Gre za vrsto nogometne igre, kjer vsak upravlja le enega igralca, za upravljanje žoge in strel pa uporablja posebnosti premikanja, ki jih ponuja igra (tek, hoja, skok, salta, ipd.).