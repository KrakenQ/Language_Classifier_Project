Ana Zavadlav, slovenska slikarka in ilustratorka, * 24. april 1970, Šempeter pri Gorici, Slovenija.
Leta 1997 je diplomirala iz slikarstva na Akademiji za likovno umetnost v Ljubljani pri prof. Janezu Berniku in leta 2001 specializirala iz grafike pri prof. Branku Suhyju. Študijsko se je izpopolnjevala na Indiana University of Pennsylvania (ZDA) na oddelku za grafiko in ustvarjala v Cité Internationale des Arts v Parizu. Od leta 2000 dela kot samostojna umetnica. Veliko razstavlja kot slikarka in grafičarka. Od leta 2003 se posveča knjižni ilustraciji za otroke in mladino. Objavlja v otroških revijah (Cicido, Ciciban, Galeb, Mavrica) in knjigah. Za svoje delo je leta 1993 in 1994 prejela študentsko in univerzitetno Prešernovo nagrado. Živi in ustvarja v Solkanu kot samostojna kulturna ustvarjalka.