Muzej Prado (Museo del Prado) je glavni španski narodni muzej umetnosti in se nahaja v središču Madrida. Ima eno od najboljših svetovnih zbirk evropske umetnosti, ki datira iz 12. stoletja do začetka 19. stoletja in temelji na nekdanji španski kraljevi zbirki. Nedvomno je najbolj enotna zbirka španske umetnosti. Ustanovljen kot muzej slik in skulptur leta 1819, vsebuje tudi pomembne zbirke druge vrste del. El Prado je ena izmed najbolj obiskanih lokacij na svetu in velja za enega največjih muzejev umetnosti v svetu. Številna dela Francisca Goye, najbolj obširno zastopan umetnik, kakor tudi Diego Velázquez, El Greco, Tizian, Giambattista Pittoni, Peter Paul Rubens in Hieronymus Bosch, so samo nekateri izmed vrhuncev zbirke.
Zbirka trenutno vsebuje okoli 7600 slik, 1000 skulptur, 4800 grafik in 8200 risb, poleg številnih drugih umetniških del in zgodovinskih dokumentov. Do leta 2012 je Muzej prikazoval približno 1300 del v glavnih stavbah, medtem ko je okoli 3100 del začasno posojenih različnim muzejem in uradnim institucijam. Preostanek je v depojih. Muzej je v letu 2013 obiskalo 2,3 milijona obiskovalcev.
Najbolj znano delo, ki so na ogled v muzeju, je Velázquezova Las Meninas. Velázquez je bil tudi odgovoren za pridobitev imenitne zbirke italijanskih mojstrov za Španijo, ki je zdaj največji zunaj Italije.