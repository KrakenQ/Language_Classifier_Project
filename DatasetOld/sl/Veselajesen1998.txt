31. Popevka vesele jeseni je potekala v soboto, 10. oktobra 1998, v dvorani Tabor. Vodila sta jo Eva Longyka in Tilen Skubic.
Novost tega leta je bila, da so bile popevke lahko zapete v knjižnem jeziku in ne nujno v narečju, tako da je bilo pet pesmi v narečju in dvanajst v knjižnem jeziku. Direktor festivala je bil Berti Rodošek.
Popevke so ocenjevale radijske postaje, gledalci v dvorani in posebna žirija.