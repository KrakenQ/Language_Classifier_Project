Return to Atlantis – pierwszy album studyjny chorwackiego projektu muzycznego Galactic Warriors, wydany w 2011. Kompozytorami wszystkich utworów byli Krunoslav Paic oraz Max Backes . Producentem wykonawczym był Marek Kołodyński z nowojorskiej wytwórni Space Sound Records. Album, składający się z czternastu utworów, został pierwotnie opublikowany wyłącznie jako digital download w formatach mp3, wave i CD-R. Jego kompaktowa reedycja miała miejsce w 2013 roku, w postaci drugiej płyty, dołączonej do drugiego albumu Galactic Warriors Under Attack. Autorem okładki płyty był Janusz Szymecki.