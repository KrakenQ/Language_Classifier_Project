Blair Cornelia Waldorf, Dedikoducu Kız serisinin ana karakterlerinden biri. Yukarı Doğu Yakası'nın en zengin ailelerinden birinin tek kızıdır. Kitapta kendisinden küçük bir erkek kardeşi varken dizide tek çocuktur. Babası ile annesi ayrılmıştır, boşanmalarının sebebi babasının eşcinsel olmasıdır. Annesi boşandıktan sonra Cyrus Rose adında bir adamla evlenmiştir. Babası ise bir erkekle ilişki yaşamaya başlamıştır.
Blair çok zeki ve mükemmeliyetçi biridir. Gerek ders notları, gerek kıyafetleri, gerek düzenlediği partiler, her şeyinin kusursuz olmasına özen gösterir. Örnek öğrencidir ve okulda aktif biridir. Okulda ve partilerde diğerlerinin lideri konumundadır bu yüzden lakabı "Queen B"'dir. Kurgusal Yale üniversitesini kazanabilmektir ancak bu hayale ulaşamamıştır. Constance Billard isimli özel okula gitmektedir. Kendine Audrey Hepburn'u örnek almaktadır. Giyim tarzı klasiktir ve eski zamanları andırır. Pantolonları tercih etmez, yüksel bel eteklere, her türlü elbiseye ve saç bantlarına bayılır.
En yakın arkadaşı Serena van der Woodsen'dır ancak Serena bir sene boyunca kimseye haber vermeksizin yatılı okula gittiğinde ve dönene kadar neredeyse hiçbir mektup yazmadığında Blair ona bir düşmanlık beslemiştir. Çünkü tam o sırada babasının eşcinsel olduğu ortaya çıkmış, babası ve annesi ayrılmış ve babası sevgilisiyle yurtdışına kaçmıştır ve Blair çok zor zamanlar geçirirken yanında kimse yoktur. Serena geri döndüğünde ise gitmesinin asıl sebebi ortaya çıkar ve kısa süre sonra tekrar eskisi gibi olurlar.
Aşk hayatı çok karışıktır. Uzun bir süre Nate ile ilişki yaşadıktan sonra ayrılırlar ve Chuck'a aşık olmaya başlar. Chuck da onu sevmektedir ancak bir türlü birlikte olamazlar çünkü ikisi de kibirli, inatçı ve ilk adımı atmakta isteksizdirler. Bunun sonucunda birkaç kez Nate ile tekrar denemiş ancak aralarında artık aşkın kalmadığını anlamıştır. Chuck ona olan sevgisi yüzünden ona pek çok iyilikte bulunmuştur ancak bunların hiçbirinden Blair'ın haberi yoktur.
3.sezonun sonunda Chuck'ın, Blair'a evlenme teklifi ettiği sırada Chuck'ın kendisini aldattığını öğrenir ve 5.sezonun sezon finaline kadar birlikte olmazlar.
Blair, Chuck'ın acısıyla Paris'e gider ve orada Monaco prensi Louis Gramaldi ile tanışır. Bir süre birlikte olurlar ve Blair ondan hamile kalır. Bir süre sonra Blair, Chuckla kaçmaya karar verir. Kaçarlarken yanlışlıkla Nate'e gönderilen arabaya binerler ve arabanın frenleri tutmayıp kaza yaparlar. Blair kurtulur; fakat çocuğunu düşürür. Chuck'ın durumu ise kritiktir. Blair gider ve "Lütfen Tanrım, çocuğumu benden aldın ama onu da benden alma. Söz veriyorum eğer o düzelirse onunla birlikte olamayacağım." diye dua eder. Tam o sırada Chuck uyanır ve ona "Birlikte olamayacağımız gerçeği seni sevmediğim anlamına gelmez" der ve Tanrı ile olan anlaşmasına sadık kalmak için Chuck'tan uzak durur.
Louis ile Blair'ın düğün gününde Chuck ile Blair'ın konuşması Dan tarafından herkese gönderilir. Konuşmada Blair, Chuck'a onu her zaman sevdiğini ve seveceğini söyler. Bunu duyan Louis düğünü iptal etmez; fakat düğün sonrasında Blair'a bunun sadece göstermelik bir evlilik olduğunu belirtir. Artık Blair 1 yıl boyunca evli kalmak zorundadır. Blair düğünün sonlarına yakın Dan ile kaçar. Bir süre boyunca Dan ile sevgili olurlar. 5.sezon finalinde Chuck'a onu hala sevdiğini ve onun yanında olacağını belirtir.
Dışarıdan bakıldığında zenginliğin getirdiği kibir yüzünden orta hâlli insanları küçümseyen, kendini beğenmiş bir züppe gibi gözükse de aslında iyi bir insandır ve yaşadığı kötü olaylar onun insanlarla arasına böyle bir duvar örmesine sebep olmuştur. Fakat Chuck Bass ile olan birlikteliği ikisini bir bütün yapıp Blair'ı ayakta tutar.
6. sezonda Blair ve Chuck ilişkisi yeniden başlar ve gittikçe güçlenir. Sezon finalinde, Blair ile Chuck evlenir ve Henry adında bir çocukları olur.