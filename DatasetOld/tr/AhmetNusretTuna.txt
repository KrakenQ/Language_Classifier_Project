Ahmet Nusret Tuna (1916, Mucur, Kırşehir, Türkiye - 22 Kasım 1988, Ankara), Türk siyasetçidir.
Kırşehir'in Mucur ilçesinde 1916'da doğan Tuna, İstanbul Üniversitesi Fen Fakültesi ile İstanbul Üniversitesi Hukuk Fakültesi'ni bitirdi. Hakimlik, öğretmenlik, avukatlık, gazetecilik yaptı. 1961'de, Kastamonu'dan Cumhuriyet Senatosu üyesi seçildi (15 Ekim 1961 - 5 Haziran 1977). 15 yıl süreyle Cumhuriyet Senatosu Anayasa Komisyonu Başkanlığı ve üyeliği yaptı. 1973'te kurulan hükûmette Tarım Bakanlığı yaptı.
1983'te kurulan Doğru Yol Partisi'nin ilk genel başkanıdır. Evli ve üç çocuk babasıdır.