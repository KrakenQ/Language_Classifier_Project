2010 NBA All-Star Maçı 14 Şubat 2010 günü NFL takımlarından Dallas Cowboys'un maçlarını oynadığı Cowboys Arena da oynanmıştır. Batı Konferansı ve Doğu Konferansı'ndan seçilen oyuncular arasında yapılan karşılaşmayı doğu karması batı karmasını 141-139 yenmiştir.
Dallas şehri ikinci kez All-Star maçına ev sahipliği yapmıştır. İlki 1986 yılındadır. NBA başkanı David Stern, 30 Ekim 2008 yılında burada yapılacağını duyumuştur.
All-Star Haftasonu 12 Şubat 2010 Cuma günü başlamıştır. Ünlüler maçı ve çaylaklar maçı yapılmıştır.
Cumartesi günü Takım şut yarışması, üç sayı yarışması, smaç yarışması, HORSE mücadelesi, D-Lig All-Star maçı, D-Lig Dream Factory Friday Night organizasyonları düzenlenmiştir.
59.su düzenlenen All-Star maçında Doğu Konferansı Batı Konferansını sadece 2 sayı farkla 141 – 139 yenmiştir. Dwayne Wade ilk defa All-Star maçının en değerli oyuncusu seçilmiştir. 28 sayı, 11 asist, 6 ribaund ve 5 top çalma istatistikleriyle oynamıştır. Ve %75 isabet oranı ile maçı tamamlamıştır. Çaylaklar maçını ise 2002 yılından beri ilk defa çaylaklar kazanmıştır. Sacramento Kings gardı Tyreke Evans maçın en değerli oyuncusu ödülünü akmıştır. 26 sayı, 6 ribaund, 5 asist ve 5 top çalma ile oynamıştır.
Cumartesi günü organizasyonunda smaç yarışmasını kazanan Nate Robinson olmuştur. Bu yarışmayı 3. kez kazanan Robinson, böylelikle bu dalda 3 defa şampiyon olan ilk sporcu olmuştur. Boston Celtics kısa forveti Paul Pierce üç sayı yarışmasını Phoenix Suns oyun kurucusu Steve Nash yetenek yarışmasını kazanmıştır. Kevin Durant H–O–R–S–E yarışmasını ikinci defa kazanmıştır.
Cowboys Arena'da yapılan bu maça 108,713 kişi gelmiştir. Ve rekor kırılmıştır. Bir önceki rekor ise 14 Aralık 2003 günü Ford Field stadında Kentucky ve Michigan State takımları arasında yapılan maça 78, 729 kişi izlemiştir. NBA All-Star maçında bir önceki rekor, Houston Astrodome'da yapılan 1989 NBA All-Star Maçı'nda 44,735 kişi maçı izlemiştir.