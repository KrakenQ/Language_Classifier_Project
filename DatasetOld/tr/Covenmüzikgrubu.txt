Coven, 1960'ların sonlarında kurulan, okültizm konseptli, Amerikalı rock grubu. Grup, 1971'de Billy Jack filminin müziği olan "One Tin Soldier" şarkılarıyla ilk 40'a girdi.
Coven, vokalist Esther "Jinx" Dawson, bas gitarist Greg "Oz" Osborne, gitarist Chris Neilsen, klavyeci Rick Durrett (daha sonra yerini John Hobbs aldı) ve baterist Steve Ross'tan oluşuyordu. Coven, metal müzik tarihçileri ve metal hayranları tarafından rock, metal ve pop kültürüne Sign of the horns'ni tanıtan grup olarak tanımlanmıştır. Grubun 1969'da yayımlanan albümü Witchcraft Destroys Minds & Reaps Souls'un açılış şarkısının adı Black Sabbath'tır.