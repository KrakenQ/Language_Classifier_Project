Southern Football League ya da sponsorluk anlaşması gereğince BetVictor Southern League, İngiltere'nin Güney ve Midlands bölgelerinden ve Güney Galler'den yarı profesyonel kulüplerin katılımıyla düzenlenen futbol ligidir. Isthmian League ve Northern Premier League ile birlikte, İngiliz futbolunda lig sisteminin yedinci ve sekizinci seviyelerini oluşturur.
Southern League'in yapısı 1894'teki kuruluşundan bu yana birkaç kez değişti. Günümüzde dört bölüme ayrılmıştır ve toplam 84 kulüp mevcuttur. Ligdeki takımlar National League South ve National League North'a terfi ederler.