To the Moon est su cuartu videojòcu de su cumponidore e designer canadesu Kan "Reives" Gao e sa prima produssione cummertziale de su grùstiu de isvilùpu suo, Freebird Games. Prubicàu in su mese de Sant'Andrìa de su 2011, est unu jocu fattu chin su programma RPG Maker XP engine, mancàri chi non sìat unu jocu de ruolu e si assimìzet de prus a una visual novel giapponesa. Su jocu lu at a prìmu lassàu in su zassu web suo, fràncu poi intràre in Steam e GOG dae su 2012 in sùsu. A To the Moon bi pòdet jocàre zente chi imprèat Windows, dae su 98 in sùsu, OSX e Linux.
Su jocu est tèntu in istìma meda e at collìu fìntzas premios, comènte su votu pro su mènzus indie (jocu fattu dae zente chi non tènet a palas sièndas mannas) RPG de su 2011.