Анато́мия (от грек. ἀνα- «цІидасан; тІаса» + τέμνω «къотІула, хъвалхьуна») — биологииялъул бутІа, дагьабги баян кьуни, морфологиялъул бутІа, жинца къаркъалаялъул, организмабазул ва гьезул бутІабазул (лугбузул) гІуцІи лъазабулеб текстусазул даражаялдаса тІадехун.
ГІелму хІисабалда анатомиялъ лъазабула организмалъул къватІисеб гІуцІи гуребги жанисеб формаги къаркъалаялде гъорлъе кколел лугбузул гІуцІиги. Гьанжесеб анатомилъул гІелмуялда анатомиял препаратазул суязул микроскопиялъул кумекалдалъун кІвана лъай щвеялъул гІурхъаби ггІатІид гьаризе ва морфологияб гІелмуялъул цоги аспект — микроскопиялъулаб анатомия — батІа гьабизе. Микроскопияб анатомиялъул цІикІкІараб хурхен буго текстусазул гІелмуялъулгун (ай, гистрлогиялъулгун, грек. hystós — ххам, текстус), жинца текстусазул гІуцІиялъул, церетІеялъул къануназул ва гьабулел ишазул гІелмияб цІех-рех гьабулеб. Гьединг хурхен буго цитологиялъулгун (грек. cýtos — клетка). жинца клетка, гтелъул цебетІеялъул къанунал, гІуцІи лъазабулеб. Анатомиялъ, гистологиялъ, цитологиялъ ва эмбриологиялъ (грек. émbryon — зарраялъулъ бугеб) цадахъ гІуцІула гІаммаб гІелму — морфология (грек. morphé — форма), организмалъул формаялъул, гІуцІиялъул ва цебетІеялъул хІакъалъулъ гІелму.