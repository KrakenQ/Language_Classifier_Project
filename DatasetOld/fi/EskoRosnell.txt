Esko Rosnell (23. kesäkuuta 1943 Pori – 24. syyskuuta 2009 Helsinki) oli suomalainen muusikko, rumpali.Rosnell aloitti uransa Eino Grönin orkesterissa Porissa. Myöhemmin hän muutti Helsinkiin ja soitti lukemattomissa jazzkokoonpanoissa, mutta ei keskittynyt pelkästään jazziin, vaan soitti mitä tahansa musiikkia. Hän oli UMO:n perustajajäsen.Hänen kansainvälisesti merkittävin esiintymisensä on Dizzy Gillespien ja Arturo Sandovalin kanssa albumilla A Finland Station.