Asta Ainamo Brigatti (o.s. Ruotsalainen, s. 10. tammikuuta 1933 Lapinlahti) on aktiiviuransa päättänyt suomalainen pesäpalloilija.
Asta Brigatti alias Tekla voitti Kuopion Kelta-Mustien joukkueessa Suomen mestaruuden vuonna 1955 ja saavutti lisäksi viisi kertaa SM-hopeaa. Vuoden 1956 Suurkisoissa hän saavutti pronssia. Itä–Länsi-ottelussa Asta pelasi kolme kertaa Idän puolella. Aktiivipalloilun Brigatti lopetti vuonna 1966.