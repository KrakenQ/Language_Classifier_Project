Nelson Walter Demarco Riccardi (6. helmikuuta 1925 Montevideo – 22. heinäkuuta 2009) oli uruguaylainen koripalloilija ja olympiamitalisti.
Demarco saavutti olympiapronssia Uruguayn koripallomaajoukkueen pelaajana Helsingistä 1952 ja Melbournesta 1956. Lontoossa 1948 Uruguay sijoittui viidenneksi. Etelä-Amerikan mestaruuskilpailuista Uruguay voitti Demarcon aikakaudella neljä mestaruutta ja kerran hopeaa.