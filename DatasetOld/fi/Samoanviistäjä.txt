Samoanviistäjä (Pterodroma nigripennis) on ulappaliitäjien heimoon kuuluva valtamerilintu. Sen elinympäristö käsittää Tyynenmeren lounaisosan Lord Howelta ja Australian itärannikolta Kermadecsaarille, josta pohjoiseen Uuteen-Kaledoniaan ja etelään Chathamsaarille, sekä Australsaaret. Populaation koko on 8–10 miljoonaa yksilöä. Walter Rothschild kuvaili lajin holotyypin Kermadecsaarilta 1893.