Long Duration Exposure Facility (LDEF) oli NASAn avaruusolosuhteita mittaava matalan kiertoradan (noin 500 kilometriä) satelliitti. Se vietiin avaruuteen 7. huhtikuuta 1984 avaruussukkula Challengerilla ja tuotiin avaruussukkula Columbialla takaisin maahan 20. tammikuuta 1990, jossa sen vauriot analysoitiin.Satelliitti oli noin 9 800 kilogrammaa painava ja sen eri pinnat oli päällystetty maaleilla, aurinkopaneleilla ja lämpösuojaeristepeitoilla, joiden vaurioita avaruuden säteilyssä, tyhjiössä ja avaruusromutörmäyksissä haluttiin analysoida. Kaikkiaan aluksella oli 57 koetta.