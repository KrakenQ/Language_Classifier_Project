Tbilisin ooppera- ja balettiteatteri on Tbilisissä toimiva valtion kulttuurilaitos. Se on perustettu 1800-luvun puolivälissä. Teatterissa oli oma ooppera alusta alkaen, mutta ensimmäisinä vuosina balettia esitti vieraileva pietarilainen ensemble. Nimekkäisiin vierailijoihin kuuluivat myös Isadora Duncan ja Mihail Fokin.  Italialainen Maria Perrini asui Georgiassa 48 vuotta ja koulutti useita sukupolvia georgialaisia tanssijoita. Ensimmäinen georgialainen baletti esitettiin vuonna 1936.

