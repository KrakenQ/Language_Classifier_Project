Laventelit (Lavandula) on huulikukkaiskasvien heimon suku, johon kuuluu 41 lajia. Luonnossa laventeleja tavataan Kap Verdellä, Kanarian saarilla ja Etelä-Euroopassa sekä Afrikan pohjoisosissa, Lähi-idässä itäisellä Välimerellä, Lounais-Aasiassa ja Kaakkois-Intiassa.Joitakin laventelilajeja kasvatetaan puutarhoissa laventeliöljyn vuoksi. Lisäksi monia lajeja viljellään huone- ja pihakasveina lauhkean vyöhykkeen maissa.