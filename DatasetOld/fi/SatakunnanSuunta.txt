Satakunnan Suunta oli Porissa vuosina 1934–1936 ilmestynyt sanomalehti, joka oli äärioikeistolaisen Isänmaallisen kansanliikkeen äänenkannattaja. Lehti ei saavuttanut suurta suosiota, sillä se ilmestyi epäsäännöllisesti vain 1–4 kertaa kuukaudessa ja lakkautettiin joulukuussa 1936.Lehden päätoimittajana oli syyskuun 1934 alkuun saakka opettaja Akseli Aarnio, jonka jälkeen tehtävää hoiti maisteri N. J. Nissilä. Lehden toimituskuntaan kuuluivat eri aikoina muun muassa Arne Somersalo ja Yrjö Kares.