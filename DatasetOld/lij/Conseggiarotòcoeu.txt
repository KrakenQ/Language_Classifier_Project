Opera letiaia in zeneise de Steva De Franchi.
Conseggia ro tò coeu...

Conseggia ro tò coeu con quella sciô, 
Minetta, ch'è così bella appomâ, 
fresca brillante e piña de rozâ, 
e chi ne manda un così grato odô. 
Vàttela à piggia int'ro carâ dro Sô, 
ti ra viræ lì brutta asberuffâ: 
re foeugge ghe començan à crovâ 
e frolla e passa a perde ro frescô. 
Quest'è ra vera idea dra tò belleçça, 
chi te fa stâ così superba e dura. 
Quando spontean ri agni dra veggieçça, 
per ti non sentirò ciù foeugo ò arsura: 
tutta sarà cangiâ ra tò fiereçça, 
e in amô ti faræ brutta figura. Da o scito de:Alessandro Guasoni