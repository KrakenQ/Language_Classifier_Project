Heike Gabriela Drechsler (født Daute, 16. desember 1964 i Gera, tidligere Øst-Tyskland) er en tidligere østtysk friidrettsutøver. Hun er en av de mest suksessfulle kvinnelige lengdehoppere i historien, og hevdet seg også på 100 meter og 200 meter.
Drechsler er den eneste kvinne som har vunnet to olympiske gullmedaljer i lengdehopp (1992 og 2000), i tillegg har hun to VM-gull i lengde (1983 og 1993).
I 1986 tangerte hun Marita Kochs verdensrekord på 200 meter ved to anledninger, og satte verdensrekord i lengde, som hun tangerte samme år.Gjennom karrieren hoppet hun syv meter eller lengre over 400 ganger, flere enn noen annen kvinnelig utøver.