Lillys butikk er en norsk fjernsynsserie for barn som ble sendt på NRK fra 1996 og 1998. Serien handlet om hovedpersonen Lilly som drev butikk på Grünerløkka i Oslo. Rollen som Lilly ble spilt av Kari-Ann Grønsund. 
Det var i alt 11 forskjellige familier fra Grünerløkka som deltok i tillegg til skuespillerne. Familiene var norske, pakistanske, vietnamesiske og indiske. Serien ble skrevet av Grete Randsborg Jenseg, Widar Aspeli og Ann-Cathrin Ramberg. Sistnevnte var også prosjektleder. Det var i alt fire regissører for serien: Ann-Cathrin Ramberg, Knut Andersen, Bjørn Skjelstad og Mette Steenstrup. 
Helge Winther-Larsen hadde fortellerstemmen til resymet på episodene.