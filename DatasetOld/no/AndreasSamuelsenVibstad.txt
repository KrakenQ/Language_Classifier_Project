Andreas Samuelsen Vibstad (født 6. oktober 1783 i Overhalla, død 27. januar 1854) var en norsk gårdbruker og politiker.
Han var bondesønn og underoffiser fra gården Vibstad i Overhalla, og tok avskjed fra militæret som fanejunker i 1827. I 1813 ble han gårdbruker på Svarlien i Overhalla, og fungerte ellers som bruksfullmektig for eiendommer i Grong på vegne av et handelshus i Trondhjem.
Vibstad var medlem av forlikskommisjonen 1836–1850, medlem av Overhalla herredsstyre fra 1838 og ordfører 1842–1843. Han var også innvalgt på Stortinget fra Nordre Trondhjems amt 1827–1829, og satt i Stortingets militærkomité i 1827.