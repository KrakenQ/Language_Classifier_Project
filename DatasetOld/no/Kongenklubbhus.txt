Kongen er Christiania Roklubs klubbhus, og ble bygget i nordisk nybarokk på Lahellegrunnen i Frognerkilen i Oslo med tilgang via en flytebrygge. Klubbhuset ble innviet 18. juli 1925 med blant andre kong Haakon VII til stede. Klubbhuset står på 48 pilarer med dybdevariasjoner fra 1,5 til 8 meter.
Arkitekt for bygget var Ole Sverre. Han var også byggeleder. Byggingen kunne realiseres etter gaver fra flere bidragsytere, deriblant en større gave fra Christoffer Hannevig. Bygget ble skadet under eksplosjonen på Filipstad i 1943. På 1960-tallet hadde bygget lysreklame for Frydenlund Bryggerier på taket. 
Klubbhusets selskapslokaler kan leies, men kun av Christiania Roklubs medlemmer.

Tidligere har bygget også huset restaurant Kongen, der Club 7 holdt til på 70-tallet.