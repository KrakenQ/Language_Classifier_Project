Jora eller Jori er en sideelv fra nord til Gudbrandsdalslågen i kommunene Dovre og Lesja. Den møter hovedelven like vest for Dombås omtrent der E136 og Raumabanen krysser elven. Vassdragets utgangspunkt er to navnløse tjern i Sunndal kommune i snaufjellet sørvest for Storskrymten, en fjelltopp som ligger i grenseskillet mellom Dovre kommune, Sunndal kommune og Oppdal kommune. Deler av nedbørfeltet ligger i Sunndal og Oppdal. Nedbørfeltet avgrenses i nord av fjelltopper på opp mot 2000 moh., med Snøhettas vesttopp som høyeste punkt på 2253 km2. Nedbørfeltet har mange innsjøer (størst er Sjongsvatnet på 1,7 km2) og 85 % ligger over skoggrensen. Vannføringen er størst i mai, juni og juli. Største registrerte vannføring var 168 m3/s (i 1972).Elven løper gjennom flere økologiske soner: høyalpin, subalpin og lavalpin. Fallet til Gudbrandsdalslågen er på omkring 800 meter. Jora har tilførsel fra en rekke små bekker rett øst for Aursjøen. nedbørfeltet har mange små tjern som drenerer til Jora. De østlige delene av nedbørfeltet er nedbørsfattig. Det er registrert førhistoriske kulturminner langs vassdrag blant annet boplasser fra steinalderen og flere hundre fangstanlegg (blant annet dyregraver). Jora blir regnet som den omtrentlige vestgrensen for Dovrefjell.Anlegg av Raumabanen begynte ved Jora 24. januar 1912. Veibroen over Jora ble sprengt 30. april av britiske styrker som evakuerte fra Dombås mot Åndalsnes.