Half-Life (англ.  ӝыны куашкан дыр) — нырысь муртысь ыбылон шудон сузьет. Сое Valve корпораци кылдытӥз но поттӥз. Валтӥсь мадьгожез мыд дуннеысь киултӥсьёсын жугиськись физик Гордон Фримен сярысь вера. Half-Life (1998), Half-Life 2 (2004) тырбыдэс шудонъёс луо, нош Half-Life: Episode One (2006), Half-Life: Episode Two (2007) вакчигес, люкет шудонъёс.
Сузьетэз рос-прос малпам пуштросэз, шонер шудэм мынэтэз, пӧртэм мадьгожез борды йӧтсконэз понна дунъяло. Шудӥсьлы солы тодмо фактъёсты уже кутыса йылзэ-пумзэ шедьтоно. Озьы ик кылдытӥсьёсыз нимаз нимкылъёсты (кылсярысь, «антимасс-спектрометр», «гравитаци тӥрлык») малпаллям.