Sochy a města je český projekt databáze sochařských děl a sochařů v českých městech s mapou, fotografiemi, dokumenty a dalšími informacemi. Na projektu spolupracuje Fakulta restaurování Univerzity Pardubice a Ústav chemické technologie restaurování památek Vysoké školy chemicko-technologické v Praze za podpory Ministerstva kultury. Po čtyřletém mapování byla databáze zpřístupněna veřejnosti 24. října 2019.