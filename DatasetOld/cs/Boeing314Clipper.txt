Boeing 314 Clipper byl hornoplošný čtyřmotorový létající člun a dopravní letoun s dlouhým doletem produkovaný americkým Boeingem mezi roky 1938 až 1941. Byl jedním z největších letadel své doby, využíval křídla bombardéru Boeing XB-15. Bylo vyrobeno celkem 12 kusů tohoto typu, 9 z nich provozovala americká společnost Pan Am, zbylé tři provozovala společnost British Overseas Airways Corporation, létal převážně transatlantické linky. Až do roku 1946 ho využívalo Námořnictvo Spojených států amerických.

