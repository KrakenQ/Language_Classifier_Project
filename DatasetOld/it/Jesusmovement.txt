Il Jesus movement è stato un movimento di risveglio cristiano sorto nell'ambito del protestantesimo, inizialmente sulla costa occidentale degli Stati Uniti d'America fra il 1960 e il 1970 e poi diffusosi in tutto il continente americano e in Europa. Questo movimento nacque fondendo elementi del cristianesimo con elementi della contro cultura pacifista a seguito della guerra del Vietnam. I membri del movimento, vennero chiamati negli USA, Jesus people o Jesus freaks. Nel 1968 un gruppo di dissidenti Hippie del Jesus Movement guidato da David Berg diede origine ai Bambini di Dio.
Il Jesus movement ha dato origine a numerose organizzazioni evangeliche in tutto il mondo. Fra quelle presenti in Italia vi sono Cristo è la risposta (Christ is the answer) e Calvary Chapel.