Chadwick „Chad“ Gaylord Smith (g. 1961 m. spalio 10 d.) – amerikiečių kilmės muzikantas, dabartinis grupės „Red Hot Chili Peppers“ būgnininkas. Prie šios grupės jis prisidėjo 1988 m. ir dėl nuopelnų muzikinėje veikloje yra Rokenrolo šlovės muziejaus narys. Taip pat Chad Smith yra grojęs ir įrašinėjęs su daugybę garsių muzikantų, tokių kaip Johnny Cash bei Joe Satriani.
Muzikantas laikomas vienu geriausių šių laikų būgnininkų. 2013 m. žurnalas „Spin“ jį išrinko dešimtu geriausiu alternatyvios muzikos būgnininku. Tais pačiais metais žurnalo „Rhythm“ surengtame visų laikų geriausių ritmo palaikytojų tope, Chad Smith, kartu su kolega bosistu Flea, užėmė ketvirtąją vietą.