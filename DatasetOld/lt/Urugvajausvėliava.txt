Valstybinė Urugvajaus vėliava (isp. Pabellón Nacional) naudojama nuo 1828 m. gruodžio 16 d. Iki 1830 m. liepos 12 d. turėjo 17 juostų, tačiau pagal naują įstatymą jų buvo sumažinta iki 9. Taip pat žydra spalva pakeista į mėlyną. Vėliavos dizainas sukurtas remiantis JAV vėliavos dizainu.
4 mėlynos ir 5 baltos juostos simbolizuoja pirmuosius nepriklausomus departamentus. Vėliavos kairiajame kampe – auksinė „Gegužės Saulė“, simbolizuojanti Gegužės Revoliuciją.