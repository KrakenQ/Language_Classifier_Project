Aluminė (isp. Aluminé) – miestelis pietinėje Argentinoje, Neukeno provincijos rytuose, Andų kalnų slėnyje, prie Aluminės upės. Departamento centras. 3,7 tūkst. gyventojų.
Vietovė gyvenama nuo 1884 m., tačiau oficialiai pripažinta 1915 m. spalio 20 d. Mieste ir jo apylinkėse gyvena indėnų mapučių. Miesto pavadinimas kilo iš mapudungunų kalbos ir reiškia „žvilgantį baseiną“. Verčiamasi turizmu (ypač plaukiojimu kalnų upėmis), žemės ūkiu.
Iš Aluminės keliai veda į Andų Chuniną ir Čilę (per Maljin de Ikamos perėją).