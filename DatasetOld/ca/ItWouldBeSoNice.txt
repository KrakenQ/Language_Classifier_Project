«It Would Be So Nice» és una cançó de l'any 1968 del grup anglès Pink Floyd, escrita pel teclista i cantant Richard Wright. Va ser editada com el quart senzill del grup.
La cançó es va quedar fora de la col·lecció de 1971 Relics i abans de la publicació de The Early Singles el 1992 en el box set Shine On, només estava disponible a la compilació Masters of Rock. La seva cara-B, «Julia Dream», va ser escrita pel baixista Roger Waters (que va anar, gradualment, realitzant la transició al seu eventual paper com a compositor i vocalista predominant) que també es va reeditar en els The Early Singles.