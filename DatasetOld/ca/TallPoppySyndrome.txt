Tall Poppy Syndrome és el primer àlbum d'estudi publicat pel grup noruec de metal progressiu Leprous. Va ser gravat i mesclat al Black Lounge Studio/The Abyss per Jonas Kjellgren, i també va ser masteritzat per Alan Douchess al West West Side. Pel que fa a l'apartat artístic, Ritxi Ostáriz va dissenyar la portada. Tota la banda va col·laborar en la composició de la música i les lletres són treball de Halvor Strand i Tor Oddmun Suhrke.

