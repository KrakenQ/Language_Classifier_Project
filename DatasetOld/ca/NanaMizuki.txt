Nana Mizuki (水樹奈々, Mizuki Nana, nascuda com Nana Kondō) és una cantant i seiyū japonesa nascuda a Niihama, prefectura d'Ehime, el 21 de gener de 1980. Debutà l'any 1997 i des de llavors ha tret més de 30 singles i ha participat en nombrosos animes i videojocs com a actriu de veu. La seua agència de veu és Sigma Seven i el segell discogràfic al qual pertany és King Records. És coneguda per interpretar el paper d'Hinata Hyuga a l'anime Naruto. A més d'això, també ha participat en Mahō Shōjo Lyrical Nanoha com a Fate Testarossa, en Basilisk com a Oboro i en Shugo Chara! com a Utau Hoshina, entre d'altres, aconseguint així un gran èxit en el món de les seiyus. A més, també és compositora, lletrista i ambaixadora turística de la seua ciutat natal. El seu tipus de veu és Mezzo-soprano i el seu rang vocal és de 6 octaves.