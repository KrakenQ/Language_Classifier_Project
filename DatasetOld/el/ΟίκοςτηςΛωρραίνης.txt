Ο Οίκος της Λωρραίνης είναι ένας δυναστικός Οίκος της Ευρώπης, που τα μέλη του ήταν δούκες της Λωρραίνης, του Γκιζ, του Μερκιέρ, του Ωμάλ, του Ελμπέφ, της Τοσκάνης, της Μόντενα και αργότερα αρχιδούκες της Αυστρίας, βασιλείς της Βοημίας, της Ουγγαρίας, της Γερμανίας και αυτοκράτορες της Αυστρίας και του Μεξικού. Ονομάζεται και Οίκος της Αλσατίας ή Σατενουά· οι πρώτες γενιές λεγόταν Οίκος του Μετς, οι γενιές του 15ου αι. ονομαζόταν Οίκος του Βωντεμόν και από το 1741 και εξής Οίκος των Αψβούργων-Λωρραίνης.