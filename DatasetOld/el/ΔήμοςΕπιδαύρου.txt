Ο Δήμος Επιδαύρου είναι δήμος της Περιφέρειας Πελοποννήσου που συστάθηκε με το πρόγραμμα Καλλικράτης την 1η Ιανουαρίου 2011, από την ενσωμάτωση του δήμου  Ασκληπιείου στον προϋπάρχοντα Δήμο Επιδαύρου. Η έκταση του είναι 338,06 τ.χλμ. και ο πληθυσμός του 8.115 κάτοικοι σύμφωνα με την απογραφή του 2011, έναντι 9.275 κατοίκων το 2001.
Βρίσκεται στα ανατολικά του νομού και μεγάλο του τμήμα βρέχεται από τον Σαρωνικό Κόλπο. Συνορεύει με τους δήμους Ναυπλιέων, Κορινθίων και Ερμιονίδας.
Έδρα του δήμου είναι το Λυγουριό και ιστορική έδρα η Παλαιά Επίδαυρος. .
Η Παλαιά Επίδαυρος βρίσκεται στον χώρο της Αρχαίας Επιδαύρου. Από την αρχαία πόλη διασώζονται λιγοστά ερείπια και το θέατρο της, το οποίο χρησιμοποιείται την καλοκαιρινή περίοδο ως χώρος του Φεστιβάλ Επιδαύρου.
Σημαντικότερα αξιοθέατα του δήμου είναι το αρχαίο θέατρο της Επιδαύρου, το οποίο είναι από τα καλύτερα σωζόμενα αρχαία θέατρα στον ελλαδικό χώρο, διάσημο για την εξαιρετική ακουστική του και το Μικρό Θέατρο της Επιδαύρου που βρίσκεται στην Παλαιά Επίδαυρο.