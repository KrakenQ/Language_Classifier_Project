Τα MLS Cup Playoffs αποτελούν μία σειρά αγώνων του πρωταθλήματος της Μέιτζορ Λιγκ Σόκερ (MLS), παρόμοια με τα πλέιοφς του NBA. Δώδεκα ομάδες στο σύνολό τους, οι πρώτες έξι ομάδες της κανονικής περιόδου από την Ανατολική και οι αντίστοιχες έξι από τη Δυτική Περιφέρεια, λαμβάνουν μέρος στους αγώνες για την κατάκτηση του MLS Cup.
Η συγκεκριμένη διαδικασία για την κατάκτηση του πρωταθλήματος, διαφέρει σε σύγκριση με τα περισσότερα πρωταθλήματα ανά τον κόσμο, στα οποία, η ομάδα που έχει συγκεντρώσει τους περισσότερους πόντους στην κανονική περίοδο, στέφεται πρωταθλήτρια. H MLS επιβραβεύει την πρωταθλήτρια της κανονικής περιόδου με το Supporters' Shield και με μία θέση στο ΚΟΝΚΑΚΑΦ Τσάμπιονς Λιγκ. Η πρωταθλήτρια της κανονικής περιόδου πρέπει να εδρεύει στις Ηνωμένες Πολιτείες Αμερικής, ούτως ώστε να μπορεί να προκριθεί άμεσα στο Τσάμπιονς Λιγκ.