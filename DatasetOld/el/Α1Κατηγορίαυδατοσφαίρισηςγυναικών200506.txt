Το πρωτάθλημα Ελλάδας πόλο γυναικών για την περίοδο 2005–06 ήταν το 19ο στην ιστορία του θεσμού. Ξεκίνησε στις 17 Δεκεμβρίου 2005 με δύο αγώνες της πρώτης αγωνιστικής, και ολοκληρώθηκε στις 14 Μαΐου 2006. Διεξήχθη με τη συμμετοχή οκτώ ομάδων σε δύο φάσεις, την κανονική περίοδο και την τελική φάση, όπου οι τέσσερεις πρώτες αγωνίστηκαν σε δύο επιπλέον γύρους σε ουδέτερη έδρα. Πρωταθλήτρια αναδείχθηκε εύκολα η αήττητη Βουλιαγμένη με 18 νίκες και δύο ισοπαλίες σε είκοσι συνολικά αγώνες.