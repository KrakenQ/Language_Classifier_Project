Ο Αντώνιος (ιταλ. Antonio, 23 Σεπτεμβρίου 1816 - 12 Ιανουαρίου 1843) από τον Οίκο των Βουρβόνων-Δύο Σικελιών ήταν κόμης του Λέτσε (Lecce).
Ήταν γιος του Φραγκίσκου των δύο Σικελιών και της Μαρίας-Ισαβέλλας των Βουρβόνων-Ισπανίας, κόρης του Καρόλου Δ΄ της Ισπανίας.
Υπέφερε από επανειλημμένα συμπτώματα παράλυσης· μετά από αυτό η υγεία του έγινε εύθραυστη. Επιπλέον προσβλήθηκε από χολέρα, αλλά το ξεπέρασε και αυτό. Διατηρούσε ένα μικρό σπίτι στο Τζουλιάνο για τις ρομαντικές περιπέτειές του. Αυτός ο τρόπος ζωής τελικά τον ζήμιωσε: τo 1843 κτυπήθηκε θανάσιμα από τον σύζυγο μίας γυναίκας, που είχε προσπαθήσει να αποπλανήσει.
Απεβίωσε 27 ετών.