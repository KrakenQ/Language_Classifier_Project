Ο Σύνδεσμος Αουάμι του Μπανγκλαντές (Βεγγαλικά: বাংলাদেশ আওয়ামী লীগ‎, μετάφραση από τα Ούρντου: Λαϊκός Σύνδεσμος του Μπανγκλαντές) συχνά γνωστός ως Σύνδεσμος Αουάμι, είναι ένα από τα δύο μεγάλα πολιτικά κόμματα στο Μπαγκλαντές. Είναι το κυβερνών κόμμα της χώρα, μετά τη νίκη στις εκλογές του 2014.Η Πανπακιστανική Μουσουλμανική ένωση Αουάμι ιδρύθηκε στη Ντάκα, την πρωτεύουσα της Πακιστανικής επαρχίας Ανατολική Βεγγάλη το 1949, από τους Βεγγαλέζους εθνικιστές Αμπντούλ Χαμίτ Χαν Μπασάνι, Σάουκατ Αλί, Γιαρ Μοχαμάντ Χαν, Σαμσούλ Χουκ, ενώ αργότερα προσχώρησε και ο μετέπειτα πρωθυπουργός του Πακιστάν Χουσέιν Σαχίντ Σουχραβάρντι. Ο Πακιστανικός Μουσουλμανικός Σύνδεσμος Αουάμι καθορίστηκε ως η Βεγγαλική εναλλακτική λύση για την κυριαρχία της Μουσουλμανικής ένωσης στο Πακιστάν. Το κόμμα κέρδισε γρήγορα τη μαζική λαϊκή υποστήριξη στην Ανατολική Βεγγάλη, αργότερα γνωστό ως Ανατολικό Πακιστάν. Τελικά το κόμμα οδήγησε της δυνάμεις του βεγγαλεζικού εθνικισμού στον αγώνα εναντίον του στρατιωτικού και πολιτικού κατεστημένου του Δυτικού Πακιστάν.
Υπό την ηγεσία του Σεΐχ Μουτζιμπούρ Ραχμάν, εθνοπατέρα του Μπαγκλαντές, το κόμμα οδήγησε τον αγώνα για την ανεξαρτησία, με τη πρώτη μαζική λαϊκιστική και πολιτική ανυπακοή, όπως το Κίνημα των Έξι Σημείων και τέλος ο Απελευθερωτικός Πόλεμος του Μπαγκλαντές.
Μετά την εμφάνιση του ανεξάρτητου Μπαγκλαντές, ο Σύνδεσμος Αουάμι κέρδισε τις πρώτες γενικές εκλογές το 1973, αλλά ανατράπηκε το 1975 μετά την δολοφονία του Σέιχ Μουτζιμπούρ Ραχμάν. Το κόμμα περιθωριοποιήθηκε από τα μετέπειτα στρατιωτικά και πολλοί από τους ανώτερους ηγέτες και ακτιβιστές εκτελέστηκαν και φυλακίστηκαν. Μετά την αποκατάσταση της δημοκρατίας το 1990, ο σύνδεσμος Αουάμι αναδείχθηκε ως ένας από τους βασικούς παίκτες της πολιτικής του Μπανγκλαντές.
Μεταξύ των ηγετών της ομάδας Αουάμι, πέντε μέλη έχουν διατελέσει Πρόεδροι του Μπαγκλαντές, τέσσερις έχουν γίνει  Πρωθυπουργοί του Μπαγκλαντές και ένας έγινε Πρωθυπουργός του Πακιστάν. Η σημερινός Πρωθυπουργός του Μπαγκλαντές Σέιχ Χασίνα είναι επικεφαλής του κόμματος από το 1981.