Ο Μεκόνγκ είναι ποταμός της Νοτιοανατολικής Ασίας. Πηγάζει από την περιοχή του οροπεδίου του Θιβέτ, και αφού διασχίσει την επαρχεία Γιουνάν της Κίνας, σχηματίζοντας και ένα μικρό μέρος των συνόρων της Κίνας με την Μιανμάρ, συνεχίζει σχηματίζοντας τα σύνορα μεταξύ Μιανμάρ και Λάος καθώς και το μεγαλύτερο μέρος των συνόρων μεταξύ Λάος και Ταϊλάνδης. Στη συνέχεια, από τα εδάφη του Λάος περνά στην Καμπότζη και έπειτα στο Βιετνάμ, όπου χύνεται στην Θάλασσα της Νότιας Κίνας. 
Οι πηγές δίνουν διαφορετικούς αριθμούς για το συνολικό μήκος του ποταμού, που κυμαίνεται από 4.350 έως 4.909 χιλιόμετρα. Η λεκάνη απορροής του υπολογίζεται σε 810.000 τετρ. χιλιόμετραΓια την συντονισμένη χρήση των υδάτινων πόρων του Μεκόνγκ και την διαχείριση των όποιων σχετικών προβλημάτων προκύπτουν, το 1995 δημιουργήθηκε μια διακρατική επιτροπή μεταξύ των κρατών του Λαός, της Ταϊλάνδης, της Καμπότζης και του Βιετνάμ με το όνομα Επιτροπή του Ποταμού Μεκόνγκ (MRC). Από το 1996 συμμετέχουν ως «εταίροι σε διάλογο» και οι Κίνα με την Μιανμάρ.