Στην ελληνική μυθολογία ο Γλάφυρος ή Γλαφύρας ήταν γιος του Μάγνητα και πατέρας του Βοίβου. Αδελφοί του Γλαφύρου ήταν ο Πίερος, ο Λίνος και ο Ιάλεμος. Ο Γλάφυρος ή Γλαφύρας αναφέρεται ως ο ιδρυτής και επώνυμος της αρχαίας πόλεως Γλαφύραι, η οποία με τη σειρά της έδωσε το όνομά της στο σημερινό χωριό Γλαφυρά του Νομού Μαγνησίας, πάνω στον δρόμο από τον Βόλο προς τη λίμνη Βοιβηίδα (από τον Βοίβο, η σημερινή «Κάρλα»).