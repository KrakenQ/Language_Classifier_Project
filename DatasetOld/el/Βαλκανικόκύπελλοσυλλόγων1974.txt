To Bαλκανικό Κύπελλο Συλλόγων 1974 ήταν το 12ο Βαλκανικό Κύπελλο συλλόγων ποδοσφαίρου, μια ποδοσφαιρική διοργάνωση στην οποία μετείχαν έξι σύλλογοι βαλκανικών κρατών. Διεξήχθη σε δύο ομίλους με βαθμολογία και οι νικητές αγωνίστηκαν σε διπλό τελικό. Το Κύπελλο κατέκτησε η Ακαντέμικ Σόφιας από τη Βουλγαρία για πρώτη φορά στην ιστορία της. Επίσης, για τρίτη συνεχόμενη χρονιά το κύπελλο πήγε σε ομάδα από την ίδια χώρα, κάτι που επίσης δεν είχε ξαναγίνει. Στον τελικό αντιμετώπισε τη Βαρντάρ Σκοπίων από τη Γιουγκοσλαβία. Η διοργάνωση ήταν η πιο σύντομη από όσες είχαν γίνει ως τότε, αφού διάρκεσε από τις 6 Μαρτίου ως τον Ιούνιο του 1974.