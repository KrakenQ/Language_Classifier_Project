O Νικολό ντελ’Αμπάτε (ιταλικά:  Niccolò dell'Abbate, αναφερόμενος ενίοτε και ως Nicolò και ωςAbate, 1509 ή 1512 - 1571) ήταν Ιταλός μανιεριστής ζωγράφος, που ασχολήθηκε τόσο με την τοιχογραφία όσο και με την ελαιογραφία. Όσον αφορά τη "Σχολή" του, κατατάσσεται στη "σχολή της Μπολόνια", ωστόσο αποτελεί έναν από τους ιδρυτές της "Σχολής του Φονταινεμπλώ", μιας ομάδας Ιταλών καλλιτεχνών που εργάστηκαν στο βασιλικό Ανάκτορο του Φονταινεμπλώ και άσκησαν σημαντική επίδραση στην τέχνη της Γαλλίας αλλά και της βόρειας Ευρώπης γενικότερα