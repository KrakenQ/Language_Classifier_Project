Ο Μητροπολίτης Χρυσόστομος (κατά κόσμον Δημήτριος Κορακίτης) ήταν Επίσκοπος και Μητροπολίτης της Ιεράς Μητροπόλεως Μάνης (πρώην ονομασία Γυθείου και Οιτύλου).
Γεννήθηκε στην Αθήνα το 1933. Σπούδασε στην Θεολογική Σχολή του Πανεπιστημίου Αθηνών, απ' όπου αποφοίτησε το 1957. 
Διάκονος χειροτονήθηκε το 1960 και Πρεσβύτερος το 1966. Δραστηριοποιήθηκε στην Μέση Εκπαίδευση ως καθηγητής από το 1958 έως το 1963. Το 1969, διορίστηκε Γραμματέας και Κωδικογράφος της Ιεράς Συνόδου της Εκκλησίας της Ελλάδος. Από το 1966 έως την εκλογή του, διακόνησε ως Ιεροκυρηξ της Αρχιεπισκοπής Αθηνών και Ιερατικός προϊστάμενος του Ιερού Ναού Αγίας Ειρήνης οδού Αιόλου.
Στις 4 Οκτωβρίου 1996 εξελέγη από την Ιεραρχία της Εκκλησίας της Ελλάδος Μητροπολίτης Γυθείου και Οιτύλου και χειροτονήθηκε στις 6 Οκτωβρίου στον Ιερό Καθεδρικό Ναό Αθηνών.
Απεβίωσε στις 8 Νοεμβρίου 2017  σε ηλικία 83 ετών στην Αρεόπολη Μάνης ιερουργών κατά την ώρα της θείας λειτουργίας.