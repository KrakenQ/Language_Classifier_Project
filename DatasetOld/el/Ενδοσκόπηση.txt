Ενδοσκόπηση στην επιστήμη της ψυχολογίας ονομάζεται η διεργασία κατά την οποία το άτομο πραγματοποιεί μια αυτοπαρατήρηση. Δηλαδή θέτει ερωτήματα στον εαυτό του, έτσι ώστε να ανακαλύψει περισσότερα πράγματα για τον/την ίδιο/α. Συχνά η ενδοσκόπηση προκύπτει όταν τεθούν κάποια προσωπικά ερωτήματα στο άτομο και αυτό καλείται να απαντήσει. Είναι δηλαδή η ανακάλυψη των διαφόρων χαρακτηριστικών προσωπικότητας και συμπεριφορών του κάθε ατόμου από τον ίδιο του τον εαυτό.
Η ενδοσκόπηση είναι ο τομέας της Ιατρικής που γνώρισε την πιο εντυπωσιακή πρόοδο κατά τα τελευταία χρόνια. Αποτέλεσε ορόσημο και αφετηρία ραγδαίων εξελίξεων στην αντιμετώπιση των παθήσεων του πεπτικού συστήματος. Είναι αυτή που κατόρθωσε να μετατρέψει την διάγνωση και την θεραπεία των γαστρεντερικών παθήσεων σε απλές εξετάσεις ιατρείου ή μονοήμερης νοσηλείας. Ενδοσκόπηση είναι η απεικόνιση οργάνων με τη χρήση ενός εύκαμπτου εργαλείου το οποίο ονομάζεται ενδοσκόπιο. Το ενδοσκόπιο διαθέτει ενσωματωμένο χειριστήριο, διάφορα κανάλια για την χρήση ενδοσκοπικών εργαλείων και φέρει κάμερα στο άκρο που εισέρχεται στο σώμα, δίνοντας την δυνατότητα απεικόνισης, λεπτομερούς εξέτασης και καταγραφής εικόνων ή/και βίντεο. Η ενδοσκόπηση διακρίνεται σε διαγνωστική και θεραπευτική. Διαγνωστική είναι η ενδοσκόπηση κατά την οποία λαμβάνονται πληροφορίες για την κατάσταση του εξεταζόμενου οργάνου, όπως εικόνες, βιοψίες κλπ. Στην θεραπευτική ενδοσκόπηση γίνονται παρεμβατικές πράξεις, για παράδειγμα πολυπεκτομές, τοποθέτηση εμφυτευμάτων, έλεγχος αιμορραγίας, αφαίρεση ξένου σώματος.