Η Πεντέλεια, γνωστότερη και ως  Ντουρντουβάνα (σλάβικο τοπωνύμιο που σημαίνει τριανταφυλλιά), είναι βουνό της Πελοποννήσου που βρίσκεται στα σύνορα των Νομών Αχαΐας και Κορινθίας. Πρόκειται για την νοτιότερη απόληξη του Χελμού (Αροάνια Όρη), που η ψηλότερη κορυφή της έχει υψόμετρο τα 2.109 μέτρα. 
Το μεγαλύτερο μέρος του βουνού καλύπτεται από κωνοφόρα, ενώ στους πρόποδες του αναπτύσσονται κυρίως φυλλοβόλα, όπως πλατάνια, ιτιές και λεύκες.
Στις νοτιοδυτικές υπώρειες του βουνού, κοντά στο χωριό Λυκουρία του Δήμου Καλαβρύτων, στην τοποθεσία Ράχη Πύργου ή Κεφαλόβρυσο πηγάζει ο Ποταμός Λάδωνας.