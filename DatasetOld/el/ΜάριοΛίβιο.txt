Ο Μάριο Λίβιο (Mario Livio, γενν. 1945) είναι Ισραηλινός αστρονόμος και συγγραφέας εκλαϊκευτικών επιστημονικών βιβλίων. Από το 1991 μέχρι το 2015 εργαζόταν ως αστροφυσικός στο Επιστημονικό Ινστιτούτο του Διαστημικού Τηλεσκοπίου, το οποίο λειτουργεί το Διαστημικό τηλεσκόπιο Χαμπλ. Είναι ίσως περισσότερο γνωστός για το βιβλίο του με θέμα τον αριθμό φ με τίτλο Ο χρυσός λόγος: η ιστορία του Φ, του εκπληκτικότερου αριθμού, που εκδόθηκε και στην ελληνική γλώσσα. Το βιβλίο κέρδισε το Βραβείο Πεάνο και το Διεθνές Βραβείο «Πυθαγόρας» για εκλαϊκευμένα βιβλία μαθηματικών.