Ο Λέων Α΄ της Αρμενίας, (Αρμενικά ː Լեիոն Ա, περί το 1080 - 14 Φεβρουαρίου 1140) μέλος του Οίκου των Ρουπενιδών ήταν 5ος Πρίγκιπας του Αρμενικού βασιλείου της Κιλικίας ή "Κύριος των βουνών του Ταύρου" (1129 - 1137). Ο Λέων ήταν δευτερότοκος γιος του Κωνσταντίνου Α΄ της Αρμενίας και της δισεγγονής του Βάρδα Φωκά του πρεσβύτερου, ανιψιάς του Νικηφόρου Β΄ Φωκά.Εκμεταλλεύτηκε τη συγκρατημένη εχθρότητα μεταξύ της Ρωμαϊκής Αυτοκρατορίας και των Σταυροφορικών κρατών της Έδεσσας και της Αντιόχειας. Η μεγαλύτερη επιτυχία του ήταν η κατάληψη του Χαλεπιού για λογαριασμό της Κωνσταντινούπολης, βρισκόταν υπό την απειλή του Ζενγκί Ατάμπεη της Μοσούλης καθώς οι Σταυροφόροι της Αντιόχειας δεν είχαν ικανή διακυβέρνηση. Ο Λέων Α΄ επεκτάθηκε σε όλες τις πεδιάδες της Κιλικίας ακόμη και ως τις Μεσογειακές ακτές. Στην εποχή του οι σχέσεις μεταξύ των Αρμενίων και των Σταυροφόρων δεν ήταν φιλικές όπως παλαιά: διεκδικούσαν και οι δύο το όρος Αμανός και τις παρακείμενες ακτές του κόλπου της Αλεξανδρέττας. Ο Ιωάννης Β΄ Κομνηνός έκλεισε με τον Λέων μια ψεύτικη ειρηνική συνθήκη αλλά σε μια συνάντηση μεταξύ τους στην Κωνσταντινούπολη τον συνέλαβε και τον φυλάκισε μαζί με δυο από τους γιους του, ο Λέων πέθανε αιχμάλωτος.