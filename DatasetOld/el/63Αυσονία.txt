Η Αυσονία (Ausonia) είναι ένας μεγάλος αστεροειδής της Κύριας Ζώνης Αστεροειδών, με απόλυτο μέγεθος (όπως ορίζεται για το Ηλιακό Σύστημα) 7,55. Ανακαλύφθηκε το 1861 από τον Ιταλό αστρονόμο Ανιμπάλε ντε Γκάσπαρις, ο οποίος παρατηρούσε από τη Νάπολη και της έδωσε το όνομα της αρχαίας ονομασίας της Ιταλίας (βλ.λ. Αύσονες).
Με βάση την καμπύλη φωτός της Αυσονίας έχει προταθεί η ύπαρξη ενός μικρού φυσικού δορυφόρου της.