Corto Maltese er heitið á einari teknirøð og á høvuðspersóninum í henni. Hugo Pratt úr Italia skrivaði og teknaði 29 søgur um Corto Maltese, 21 stuttsøgur á 20 síður og 8 longri verk; verkini eru skapað frá 1967 til 1989. í 2015 er røðin tikin uppaftur, nú skrivar Juan Díaz Canales og Rubén Pellejero teknar, báðir eru úr Spania.
Hugo Pratt ferðaðist nógv, og ein stóran part av tíðini, meðan hann skapaði verkini, búði hann í Frankaríki og Sveis. Millum annað tí eru flestu søgurnar komnar fyrst út á fronskum.
Allar søgurnar eru givnar út á donskum, meðan umleið 2/3 av søgunum eru givnar út á norskum og svenskum.