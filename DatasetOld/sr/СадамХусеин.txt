Садам Хусеин Абд ел Маџид ел Тикрити или Садам Хусеин Абдул Маџид ел Тикрити (арап. صدام حسين عبد المجيد التكريتي, Ṣaddām Ḥusayn ʿAbd al-Maǧīd al-Tikrītī, Тикрит, 28. април 1937 — Багдад, 30. децембар 2006) био је председник Ирака од 1979. године до његовог збацивања с власти и хапшења након инвазије Ирака 2003. Дана 5. новембра 2006. године осуђен је на смрт вешањем. Вешање Садама Хусеина извршено је 30. децембра 2006. године у 6 часова ујутро (по ирачком времену).