Рејвенин дом америчка је телевизијска серија која се приказује од 21. јула 2017. на Дизни каналу. Творци серије су Џед Елиноф и Скот Томас. Серија се фокусира на Рејвен Бакстер, разведену мајку близанаца Букера и Ние, који живе заједно са Челси, њеном најбољом другарицом из детињства и њеним сином Ливајем у Чикагу.
Базирана је на ликовима напраљеним од стране Мајкла Појерса и Сузан Шерман, представља спиноф и наставак серије То је тако Рејвен, други спиноф након Кори у кући. Главне улоге тумаче Рејвен-Симон, Ајзак Рајан Браун, Навиа Робинсон, Џејсон Мејбаун, Скај Кец и Анелиз ван дер Пол.
У Србији, Црној Гори, Републици Српској и Северној Македонији серија је премијерно приказана 10. фебруара 2018. године на Дизни каналу, титлована на српски језик. Титлове је радио студио Ес-Ди-Ај мидија. Српски титлови немају ДВД издања.