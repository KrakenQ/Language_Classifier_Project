Pippi zet de boel op stelten (Originele titel: På rymmen med Pippi Långstrump) is een Zweedse/Duitse film uit 1970. De film is gebaseerd op Pippi Langkous geschreven door Astrid Lindgren, die ook het scenario voor deze film schreef. De regie was in handen van Olle Hellbom. De televisieserie Pippi Langkous gebaseerd op de boeken liep van 1969 tot 1971. De afleveringen uit het eerste seizoen werden verwerkt in twee films. Die films kregen nog 2 vervolgfilms waarvan dit de tweede is. In 1971 werd deze film verwerkt in 4 afleveringen voor het tweede seizoen van die televisieserie.