Kvännaren är en långsmal sjö sydväst om Västervik i Västerviks kommun i Småland som ingår i Storån-Botorpsströmmens kustområde. Sjön är 5,5 meter djup, har en yta på 1,78 kvadratkilometer och befinner sig 7 meter över havet. Kvännaren är fyra kilometer lång och som bredast 800 meter. Sjön avvattnas av vattendraget Vassbäcksån.
Kvännaren kallas ibland, möjligen inkorrekt, för Kvännarsjön Sjön har gett namn till ett närbeläget villaområde.
Utanför samhället Jenny har Kvännaren sin enda ö, Klabben. Sedan finns även tre kobbar i sjön. På 1950-talet var Kvännaren en populär badsjö men på grund av övergödning har vassen tagit över allt mer. Tidigare förekom fritidsfiske i sjön men det har till följd av övergödningen minskat. I slutet av 1980-talet drabbade kräftpesten Kvännaren. Den höll i sig i flera år men är numera borta.
Över tio fiskarter befinner sig under Kvännarens vattenyta. 17 kilos gädda sägs ha tagits på sax för mer än 40 år sedan.[när?]

