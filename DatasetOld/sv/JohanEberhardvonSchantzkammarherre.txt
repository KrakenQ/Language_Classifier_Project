Johan Eberhard von Schantz, född den 9 juli 1687, död 18 oktober 1762 i Toresunds socken, var en svensk hovfunktionär.Johan Eberhard von Schantz var son till Christian von Schantz, som adlats 1693, och Adriana Fineman. Han utnämndes till ordinarie hovjunkare 1714 och till kammarherre 1720. 
von Schantz gifte sig 1714 i Stockholm med grevinnan Eva Catharina Leijonstedt (1695–1762), dotter till riksrådet greve Anders Leijonstedt och dennes hustru friherrinnan Maria Catharina Thegner. Johan Eberhard von Schantz dog 18 oktober 1762 enligt kyrkoboken och begravdes i Toresunds kyrka. Hans kista flyttades 1765 och nedsattes den 7 mars  i den Schantzka graven i Maria kyrka i Stockholm.