Mamèrt de Vièna – lat. Mamertus – ( môrt en 475 a Vièna) ére èvèco de Vièna u Vièmo siècllo, vèrs la fin de l’època antica et de l’empiro romen. Il ére lo premiér èvèco mètropolitèn de Vièna, vela des Gôles dedens la valâya du Rôno, et pués u cârro de l’Arpetania actuâla.
Mamèrt est considèrâ être l’èvèco antico lo plès famox de Vièna. Il est un Sant de l’Égllése catolica romèna. Sia féta est lo 11 de mê. Son sarcofago avouéc l’èpitafo est consèrvâ dedens l’anciana Égllése Sant-Pierro de Vièna, enqu’houé musê arquèologico de Vièna.
Dedens la cultura populèra, Mamèrt est yon des Sents de gllace.