Den Theo Lingen, gebuer den 10. Juni 1903 zu Hannover a gestuerwen den 10. November 1978 zu Wien; mam richtegen Numm Franz Theodor Schmitz, war en däitsche Schauspiller, Regisseur an Buchauteur.
Hien huet an den 1920er Joren ugefaangen als Theaterschauspiller ze schaffen an zënter den 1930er Joren och fir de Film, wou e bis an d'1970er Joren eran, ufanks a seriöen, duerno meeschtens a komesche Rollen, an iwwer 200 Filmer vill Succès hat. Bekannt gouf e besonnesch am Komikerduo mam Hans Moser, oder a populäre Filmer wéi Die Lümmel von der ersten Bank oder Tante Trude aus Buxtehude.
Hie war vun 1928 u mat der Sängerin Marianne Zoff bestuet, der éischter Fra vum Bertolt Brecht. Seng Duechter Ursula Lingen gouf och Schauspillerin.