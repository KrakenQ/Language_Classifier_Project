D'National Basketball Association (NBA) ass d'Basketball-Profiliga an Nordamerika a gouf am Joer 1946 gegrënnt. Si gëllt als stäerkst a populäerst Basketball-Liga vun der Welt.
Momentan besteet d'NBA aus 30 Mannschaften, vun deenen eng (d'Toronto Raptors) aus Kanada kënnt. Jeeweils 15 Mannschafte spillen an der Western an an der Eastern Conference, déi erëm a jeeweils dräi Divisions ënnerdeelt sinn. De Saisonsgewënner gëtt no enger regulärer Saison, déi sech aus 82 Spiller zesummesetzt, an de Play-offs ausgespillt, woubäi jeeweils déi aacht bescht Ekippe vu béide Conferences an dräi Ronnen nom Modus Best of Seven openeentreffen. Den amtéierende Meeschter (2014) ass d'Ekipp vun de San Antonio Spurs.