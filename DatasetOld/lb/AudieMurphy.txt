Den Audie Leon Murphy, gebuer den 20. Juni 1924 an der Géigend vu Kingston, Texas, a gestuerwen den 28. Mee 1971 bei enger Fligerkatastroph zu Roanoke, Virginia, war de meescht dekoréierten amerikaneschen Zaldot am Zweete Weltkrich.
Nom Krich war hie Filmschauspiller an Dréibuchauteur. Hien huet och Texter fir 14 Lidder geschriwwen, vun deenen der e puer, wéi Shutters and Boards oder och When the Wind Blows in Chicago e puer Wochen an den Top-Ten vun der amerikanescher Hitparad waren.