De Pit Klein, gebuer den 12. September 1996, ass e lëtzebuergesche Bouschéisser. Hien huet seng Carrière als Sportler 2009 ugefaangen an ass zanter 2013 international aktiv.
2015 huet hie Lëtzebuerg bei de World Archery Championships zu Kopenhagen an Dänemark vertrueden.
An der WorldArchery-Weltranglëscht läit de Pit Klein op der Plaz 171 an der Recurve-Bou-Kategorie (Stand: September 2018).
Hie war Member vun der Section sports d'élite de l'armée.