La peraule wiki o wikiwiki e ven doprade par clamâ un particolâr tipologjie di ipertescj fats in mût colaboratîf da un grup di autôrs. Lis web wiki a son un mût par creâ dai documents in modalitât colaborative doprant un sgarfadôr (browser) e un lengaç di formatazion facil di doprâ.
Wiki wiki al vûl disi veloç in hawaian, la velocitât e la facilitât a son une des principâls carateristichis dal sisteme che al permet a plui personis di colaborâ par scrivi alc. Une vore di progjets tant che la vichipedie, e son vierts a ducj chei che a àn voie di colaborâ par mieç di un colegament a Internet.
Ward Cunningham al à creât intal 1995 la prime wiki, clamade WikiWikiWeb. Il non al ven dal wiki wiki bus che al fâs la spuele viers l’aeropuart di Honolulu.