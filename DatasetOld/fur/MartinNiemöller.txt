Emil Gustav Friedrich Martin Niemöller (Lippstadt, ai 14 di zenâr dal 1892 – Wiesbaden, ai 6 di març dal 1984) al è stât teolic e pastôr luteran, e cuintri dal nazisim. Fi di un pastôr al à servît il sô paîs come uficiâl di marine tes nâfs sotomarinis te prime vuere. Maridât tal 1919 e deventât Pastôr luteran tal 1924. Atîf dal inprin cuintri il program arian dai naziscj ancje se no le veve cui ebreus.
Al fo cjapât e sierât tal 1937 de Gestapo, polizai politiche dai naziscj, par dret ordin di Hitler, inrabiât par une sô predicje. Al restà par vot agns prisonîr in plui cjamps di concentrament dai naziscj tant che chel di Dachau, fintremai a la liberazion.
Al fo un vivarôs pacifist cuintri i armaments nucleârs e la vuere dal Vietnam. Tal 1961 al deventà president dal Consei Mondiâl des Glesiis (World Council of Churches)
Al è famôs pe poesie Prin vignerin... che tancj falant a crodin che e sedi stade scrite di Bertold Brecht. 
La poesie e marche il pericul de flaperie denant ai clârs butui di un regim totalitari.