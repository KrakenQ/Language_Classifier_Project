Ту̀рие или Туре или Ту̀рия (местното произношение на името е с палатализиран р, затова се срещат и днес неправилните изписвания Турье и Турйе, на гръцки: Κορυφή, Корифи, до 1927 година Τούρια, Турия) е село в Егейска Македония, Република Гърция, в дем Лерин (Флорина), област Западна Македония.


== География ==
Селото се намира в югозападните склонове на Нередската планина, югозападно от демовия център Лерин.


== История ==


=== В Османската империя ===
Селото се споменава за пръв път в османски дефтер от 1481 година под името Турие. През XVI век селото е дервентджийско и попада в Леринска нахия.В XIX век Турие е българско село в Костурска каза на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 година, Турия (Touria) е показано два пъти - веднъж като село в Леринска каза с 80 домакинства и 220 жители българи и втори път като село в Костурска каза с 40 домакинства и 100 жители българи. Според статистиката на Васил Кънчов („Македония. Етнография и статистика“) в 1900 година Турья (Турье) има 325 жители българи християни.В началото на XX век цялото население на селото е под върховенството на Българската екзархия. По данни на секретаря на екзархията Димитър Мишев („La Macédoine et sa Population Chrétienne“) в 1905 година в Турие (Tourié) има 480 българи екзархисти и функционира българско училище.По време на Илинденското въстание в Турие на 21 септември са убити Танас Христов, Коста Ангелов, Петре Михаилов и Танас Младен.В първите дни на април 1908 година властта претърсва селото, като обиските са съпроводени с изтезния и насилие.Според Георги Константинов Бистрицки Турье преди Балканската война има 120 български къщи.В 1915 година костурчанинът учител Георги Райков пише:

На етническата карта на Костурското братство в София от 1940 година, към 1912 година Турие е обозначено като българско селище.


=== В Гърция ===
През войната селото е окупирано от гръцки части и остава в Гърция след Междусъюзническата война. Боривое Милоевич пише в 1921 година („Южна Македония“), че Турия (Туриjа) има 80 къщи славяни християни.След разгрома на Гърция от Нацистка Германия през април 1941 година в селото е установена българска общинска власт. В общинския съвет влизат Христо Трифонов, Христо Николов, Васил Николов, Лазо Константинов, Сотир Пенев, Иван Марков, Иван Делиов, Борис Лазаров, Дине Шишков, Зисе Спиров.
Преброявания1940 - 443 жители
1951 - 198 жители
1961 - 219 жители
1971 - 115 жители
1981 - 112 жители
1991 - 0 жители
2001 - 5 жители
2011 - 0 жители


== Личности ==
Родени в Турие Анастас Зиков (Αναστάσιος Σήκου), гръцки андартски деец от трети клас
 Анастасия Киркова Манова (1900 - ?), ятачка на ЕЛАС (1943 - 1945), войник на ДАГ (1948 - 1949), изпратена е в Полша в 1949 г., в 1961 г. се установява във Варна, България, оставя спомени
 Анастас (Атанас) Лазаров, деец на ВМОРО, войвода на чета по време на Илинденско-Преображенското въстание, участвала в сражението при Бигла и превземането на Клисура
 Васил Дервишев (Βασίλειος Δερβίσης), гръцки андартски деец от трети клас, действа в Урумлъка и Ениджевардарското езеро
 Георги Димитров Георгиев (1931 - ?), член на ЕПОН от 1946 г., участник в Гражданската война на страната на ДАГ (1948 - 1949), след разгрома на ДАГ емигрира в СССР, а оттам се установява в България, автор на спомени
 Козма Попдимулев (Κοσμάς Παπαδημούλης), гръцки андартски деец от трети клас
 Павле Николов, български революционер от ВМОРО, четник на Петър Христов Германчето
 Стоян Кочов (р. 1930), историк от Северна Македония
  Христо Анастасов (1895 – 1986), български емигрантски деец и историкБългарски общински съвет в Турие в 1941 година Христо Трифонов
 Христо Николов
 Васил Николов
 Лазо Константинов
 Сотир Пенев
 Иван Марков
 Иван Делиов
 Борис Лазаров
 Дине Шишков
 Зисе Спиров


== Външни препратки ==
"The Turie Village", от Христо Анастасов, St. Louis, Missouri, САЩ


== Бележки ==