Kauno Palemono gimnazija – dieninė, savarankiško mokymosi bendrojo lavinimo mokykla Kaune, Marių g. 37, vykdanti pradinio, pagrindinio, vidurinio ir papildomo ugdymo programas. Įstaigos kodas 190137989. Steigėjas Kauno miesto savivaldybės taryba.


== Istorija ==
Kauno 36-oji vidurinė mokykla įkurta 1976 m. Mokykla turėjo savo kino teatrą „Marių banga“, kuris daug kartų buvo respublikinių apžiūrų ir konkursų nugalėtojas. 1985–1986 m. prie Palemono deputatų grupės buvo sudarytas padėjėjų kolektyvas, mokinių savivaldos padalinys. 1986 m. pradėti organizuoti poezijos pavasarėliai „Pirmosios kregždės“. Kauno jauniesiems poetams tai ne tik šventė, bet ir startas į tradicinį „Poezijos pavasarį“. Ši tradicija tęsiama iki šiol. 1988–1989 m. ypač suaktyvėjo sportinė veikla. Kelerius metus mokyklos sporto bazė buvo geriausia mieste.
1989 m. mokyklos bendruomenės ir Kauno miesto mero Vidmanto Adamonio sprendimu mokykla pavadinta Palemono vidurine mokykla. 1995 m. sukurta mokyklos atributika: himnas, vėliava ir herbas, pradėjo veikti mokyklos taryba – aukščiausia savivaldos institucija. 1996 m. pradedamas leisti mokyklos laikraštis „Korys“. 1997 m. atidaryta nauja kompiuterių klasė. 2003 m. jaunieji konstruktoriai pagamino didžiausią Lietuvoje dėžinį aitvarą. 2007–2009 m. mokyklos pastatas dalinai renovuotas. 2015 m. mokykla iš vidurinės mokyklos profilio reorganizuota į gimnaziją.


== Direktoriai ==
1976 m. Irena Leliūgienė
1991 m. J. Strašunskas
1992 m. J. Intas
1994 m. Ona Dičkienė
nuo 2015 m. Ramunė Baniulienė


== Nuorodos ==
Mokyklos svetainė Archyvuota kopija 2013-05-31 iš Wayback Machine projekto.