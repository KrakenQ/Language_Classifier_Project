Motiejus Brundza (1824 m. sausio 12 d. Talkiškėse, Marijampolės raj. – 1869 m. kovo 10 d. Plutiškėse, Marijampolės raj.) – Romos katalikų kunigas, švietėjas, religinių raštų rengėjas.


== Biografija ==
Baigė Seinų kunigų seminariją. Įšventintas kunigu 1853 m. vikaravo Griškabūdyje, Vilkaviškyje, Pilviškiuose, Prienuose, nuo 1864 m. Plutiškių Šv. Juozapo bažnyčios klebonas. Aukštaičių vakariečių tarme parengė ir išleido elementorių Lamentorius lietuviškas dėl mažų vaikų (1859 m.) ir katekizmą Rymo mokslas, arba gražiausia diena gyvenime žmogaus (1862 m.). Nors Vincas Kudirka kritikavo Lamentorių dėl scholastikos ir perdėm religinės dvasios, bet Užnemunėje jis buvo labai populiarus. Abu leidiniai spaudos draudimo metais buvo daug kartų išleisti pakartotinai.


== Nuorodos ==
Lietuvių literatūros enciklopedija[neveikianti nuoroda]
Žymūs kraštiečiai (Kazlų Rūdos viešoji biblioteka)