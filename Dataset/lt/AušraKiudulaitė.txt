Aušra Kiudulaitė (g. 1978 m. balandžio 16 d. Vilniuje) – tapytoja, grafikos dizainerė, knygų iliustruotoja. 


== Biografija ==
Aušra Kiudulaitė gimė 1978 m. balandžio 16 d. Vilniuje. 1986 - 1996 m. mokėsi Vilniaus Ąžuolyno mokykloje. 1996 m. įstojo į Vilniaus dailės akademiją, tapybos specialybę. Įgijo bakalauro, o 2007 m. - ir magistro laipsnį. Ilgą laiką dirbo grafikos dizainere įvairiose reklamos agentūrose. Piešti vaikams pradėjo gimus antrajam sūnui Rapolui. 2015 m. laimėjo Lietuvos kultūros instituto organizuotą konkursą vykti į Tarptautinę Bolonijos vaikų knygų mugę, tais pačiais metais pelnė antrą vietą Tarptautiniame iliustracijų konkurse "Womaninovation" Italijoje. 2016 m. pasirodžiusi pirmoji Aušros Kiudulaitės iliustruota paveikslėlių knyga "Laimė yra lapė" (tekstas Evelinos Daciūtės, išleido leidykla "Tikra Knyga") pelnė daugybę apdovanojimų: "Knygos meno" konkurso diplomą už gražiausią metų knygą vaikams (2017), Tarptautinės vaikų ir jaunimo literatūros asociacijos (IBBY) Lietuvos skyriaus Domicelės Tarabildienės premiją už gražiausią metų knygą (2017), Talino iliustracijų bienalės diplomą (2017), įtraukta į "IBBY Honour List 2018", į White Raven katalogą, paskelbta 2017 m. Metų knyga vaikams "Metų knygų rinkimų 2017" akcijoje. Pagal knygą pastatyti net du spektakliai visai šeimai: "Laimė yra lapė" (rež. Mantas Verbiejus, vaidina Daiva Rudytė ir Paulius Valskevičius) ir "Labas, Lape!" (Nacionalinis Kauno dramos teatras, rež. Eglė Kižaitė). 2017 m. pasirodė antroji Aušros Kiudulaitė iliustruota knyga "Draugystė ant straublio galo" (teksto autorius Marius Marcinkevičius, išleido leidykla "Tikra knyga"), taip pat jau pelnė apdovanojimų ("Knygos meno" konkurso premija). 
Autorė dalyvavo daugelyje tarptautinių parodų ir festivalių, buvo jų finalistė ir laureatė.
2017 m. Lietuvos paštas išleido proginius kvepiančius kalėdinius pašto ženklus, kuriuos sukūrė Aušra Kiudulaitė. Šventiniuose pašto ženkluose pavaizduoti dailininkės kūryboje dažnai pasikartojantys ir simbolinę reikšmę turintys motyvai: žmogus-kalnas ir mažo miestelio istorijos.


== Laimėjimai ==
2018 knyga "Laimė yra lapė" (Evelina Daciūtė, Aušra Kiudulaitė, išleido "Tikra knyga") paskelbta 2017 m. Metų knyga vaikams
2018 "Knygos meno" konkurso premija teminėje grupėje "Knygos vaikams" už knygą "Draugystė ant straublio galo" (aut. Marius Marcinkevičius, išleido "Tikra knyga")
2017 knyga "Laimė yra lapė" įtraukta į "IBBY Honour List 2018"
2017 knyga "Laimė yra lapė" įtraukta į White Ravens katalogą
2017 Talino iliustratorių trianalės diplomas 
2017 Tarptautinės vaikų ir jaunimo literatūros asociacijos (IBBY) Lietuvos skyriaus Domicelės Tarabildienės premija
2017 Diplomas už gražiausią metų knygą vaikams: “Laimė yra Lapė” (teksto autorė Evelina Daciūtė, leidykla “Tikra Knyga”) 
2017 Bolonijos iliustratorių parodos finalistė (Italija) 
2017 Sharjah Vaikų knygų festivalio parodos finalistė (UAE, Dubajus) 
2017 Nami Island tarptautinio konkurso finalistė (Pietų Korėja) 
2017 Tarptautinio Maskvos vaikų knygų iliustracijų festivalio MORS dalyvė (Rusija) 
2017 Tarptautinio Kijevo knygų festivalio ARSENAL dalyvė (Ukraina) 
2016 Tarptautinio iliustracijų konkurso “Silent Book” finalistė (Italija) 
2015 Lietuvos kultūros instituto organizuoto konkurso vykti į Tarptautinę Bolonijos vaikų knygų mugę laimėtoja 
2015 Tarptautinis iliustracijų konkursas “Womaninovation” (Italija), antra vieta


== Šaltiniai ==
http://tikraknyga.lt/dailininke-ausra-kiudulaite-esu-ir-dramblys-ir-pelyte/https://www.alfa.lt/straipsnis/50130437/laimingos-lapes-dailininke-kiudulaite-esu-velyvo-zydejimo-zmogushttps://www.toiartgallery.com/collections/ausra-kiudulaite Archyvuota kopija 2016-12-02 iš Wayback Machine projekto.http://lithuanianculture.lt/a-fox-brought-good-fortune-to-illustrator-ausra-kiudulaite/?lang=en[neveikianti nuoroda]https://www.15min.lt/kultura/naujiena/literatura/lape-atnese-laime-iliustruotojai-ausrai-kiudulaitei-286-742010http://www.silentbookcontest.com/www.silentbookcontest.com/previous.html Archyvuota kopija 2018-02-16 iš Wayback Machine projekto.http://www.bookfair.bolognafiere.it/en/focus-on/illustrators/2018-illustrators-admitted/fiction/1988.html Archyvuota kopija 2018-02-24 iš Wayback Machine projekto.http://dramosteatras.lt/lt/spektaklis/labas-lape/http://tikraknyga.lt/spektaklis-laime-yra-lape-2/https://www.post.lt/lt/apie-mus/naujienos/lietuvos-pastas-kaledas-pasitinka-kvapiaisiais-pasto-zenklais