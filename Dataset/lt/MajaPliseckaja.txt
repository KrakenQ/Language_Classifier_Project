Maja Pliseckaja (rus. Ма́йя Миха́йловна Плисе́цкая, g. 1925 m. lapkričio 20 d. Maskvoje – 2015 m. gegužės 2 d. Vokietijoje) – garsi rusų balerina, choreografė, TSRS liaudies artistė (1959 m.), Socialistinio darbo didvyrė, Lenino premijos laureatė.


== Biografija ==
Motina Rachilė Messerer-Pliseckaja (g. 1902 m. Vilniuje – mirė 1993 m. Maskvoje), nebyliojo rusų kino aktorė. Majos tėvas Michailas Pliseckis (g. 1901 m. Gomelyje) 1938 metais sušaudytas Stalino valdymo laikotarpiu (žr. „kadrų valymas“), reabilituotas Chruščiovo laikais. Maja lankė mokyklą Špicbergene, kur jos tėvas dirbo inžinieriumi, vėliau paskirtas TSRS generaliniu konsulu. Nuo 1943 iki 1990 m. Maja Pliseckaja buvo Maskvos Didžiojo teatro solistė, Romos operos ir baleto teatro, Madrido baleto teatro meno vadovė. Specialiai M. Pliseckajai baletus kūrė garsūs choreografai Jurijus Grigorovičius, Roland Petit, Alberto Alonso, Morisas Bežaras, taip pat jos vyras, kompozitorius Rodionas Ščedrinas.
Maja Pliseckaja turėjo ir Lietuvos Respublikos pilietybę. Savo sodyboje Kozelkiškėse, Trakų rajone, R.Ščedrinas su M.Pliseckaja leisdavo vasaras.M. Pliseckaja mirė 2015 m. gegužės 2 d. Miunchene nuo širdies smūgio.


== Šaltiniai ==


== Nuorodos ==
M.Pliseckajos ir R.Ščedrino fondo tinklapis
Biografija (rus.)