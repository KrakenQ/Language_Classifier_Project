Skadžitas (angl. Skagit River, pranc. Le fleuve Skagit) – upė JAV ir Kanadoje. Prasideda Kaskadiniuose kalnuose Kanados Britų Kolumbijos valstijoje, netoli Čilivako miesto. Teka į pietvakarius per Skadžito slėnio provincijos parką, toliau kerta Kanados-JAV sieną ir teka per Vašingtono valstiją. Roso ežero nacionalinėje rekreacijos zonoje Skadžitas patvenktas Roso tvenkiniu. Toliau upė pasuka į vakarus, teka pro Rokportą, Sedro Vulėjų. Įteka į Ramiojo vandenyno Pjudžeto įlanką. Pagrindiniai intakai – Saukas ir Beikeris.


== Gyvūnija ==
Skadžito upė ir jos baseinas išsiskiria laukinės gyvūnijos gausa. Upėje daug įvairių rūšių lašišų ir upėtakių. Upės pakrantėse yra didžausios kontinentinėje JAV baltagalvių erelių žiemavietės. Sausio – vasario mėnesiais jų susirenka iki 800. Upės estuarijoje apsigyvenusios snieginės žąsys, trimitinės gulbės.