Žydrė (Muscari) – smidrinių (Asparagaceae) augalų gentis. Genties pavadinimas nuo lotynų kalbos žodžio muscus – muskusas. Tai žemos ar vidutinio dydžio svogūninės žolės, turinčios belapį žiedstiebį. Lapai pamatiniai, lancetiški. Žiedai maži, kvapūs, sukrauti kekėse. Žydi balandžio – birželio mėn. 
Gentyje yra apie 50 rūšių, paplitusių Vidurio Europoje, Viduržemio pajūrio šalyse, Kaukaze, Vidurinėje Azijoje, Šiaurės Afrikoje, Irane. Lietuvoje darželiuose kaip dekoratyviniai augalai auginama:

Kuoduotoji žydrė (Muscari comosum). Auginama darželiuose. Dekoratyvinis augalas.
Kekinė žydrė (Muscari racemosum). Lapai linijiški, žemyn išsilenkę. Dekoratyvinis augalas. Auginama darželiuose.
Smulkiažiedė žydrė (Muscari botryoides). Lapai linijiški, iki 8 mm pločio, statūs. Auginamas kaip dekoratyvinis augalas darželiuose.
Plačialapė žydrė (Muscari latifolium). Auga soduose, sodybų gėlynuose. Lapai su trumpais plaukeliais.
Armėninė žydrė (Muscari armeniacum). Gana dažnai auginama sodybų gėlynuose, kapinėse.

Vikiteka