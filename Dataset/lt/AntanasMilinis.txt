Antanas Milinis (g. 1941 m. balandžio 15 d. Sargėnuose, Panevėžio rajonas) – Lietuvos teatro ir politinis veikėjas.


== Biografija ==
Baigė Naujamiesčio vidurinę mokyklą. 1960–1964 m. tarnavo Kuboje savanoriu. 1968 m. baigė Lietuvos valstybinę konservatoriją, dramos aktorius ir režisierius. 1974–1977 m. studijavo istoriją Vilniaus universitete.
1968–1976 m. Šilutės liaudies teatro vadovas ir režisierius, 1977 m. pakviestas dirbti į naujai susikūrusius Valstybinės konservatorijos Klaipėdos fakultetus dėstyti teatro meno, režisūros ir aktorinio meistriškumo. 1980–1991 m. Telšių Žemaitės teatro režisierius.
Nuo 1991 m. Klaipėdos Universiteto Humanitarinių mokslų fakulteto Teatro pedagogikos katedros dėstytojas. 1991 m. Klaipėdos „Aušros“ vaikų ir jaunimo teatro steigėjas, direktorius ir režisierius, VŠĮ "A. Milinio teatras" steigėjas. Festivalių „Vėjo malūnėlis“, „Pavasario rampa“ sumanytojas ir vadovas. Yra pastatęs apie šešiasdešimt spektaklių.
Nuo 2001 m. Lietuvos socialdemokratų partijos Klaipėdos skyriaus narys. LSDP Klaipėdos skyriaus tarybos narys, LSDP Klaipėdos skyriaus švietimo-kultūros darbuotojų grupės „Santarvė“ pirmininkas.


== Pastatyti spektakliai ==
I. Radojev. „Benzino kolonėlė“
M. Kutkaitytės „Suvalgyk pyragėlį“
H. Paukšs „Miegok ramiai“
Lucattini „Raudoni bateliai“
K. Jasevičiūtė ir M. Grikšas „Pasiklydę Niekur…“
B. Garsia Lorca „Bernardos Albos namai“
A. Milinis „Rūbinė“
A. Daškus „Moterys Sidabro spalvos akimis“
A. Radojevas „Mocartas“
J. Geniušo „Joniuko liga“