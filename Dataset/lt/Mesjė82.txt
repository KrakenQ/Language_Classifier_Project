Mesjė 82 (NGC 3034, taip pat vadinama Cigaro galaktika) – skersinė spiralinė galaktika, esanti Didžiųjų Grįžulo Ratų žvaigždyne. Nuo Saulės sistemos nutolusi 10,5 milijonų šviesmečių. Jos regimasis ryškis – 9,5.
Ši galaktika yra ir radijo bangų šaltinis. Joje matomi milžiniški vandenilio dujų srautai (čiurkšlės statmenos galaktikos plokštumai), kurių judėjimo greitis siekia 1000 km/s. Stebima intensyvi emisija radiodiapazone. Iki 1960 m. buvo manoma, kad prieš 1,5 milijono metų šios galaktikos branduolyje įvyko milžiniškas sprogimas. M 82 yra geriausiai žinomas galaktikos su tokiomis čiurkšlėmis pavyzdys.
Didesnės skiriamosios gebos stebėjimai atskleidė daugybę supernovų liekanų galaktikos centrinėje dalyje. Dabar manoma, kad M 82 čiurkšles sukuria gausus masyvių žvaigždžių formavimasis ir dėl jų evoliucijos vykstantys supernovų sprogimai. Tokios čiurkšlės iš galaktikų yra vadinamos galaktiniais vėjais (angl. Superwind).


== Šaltiniai ==


== Literatūra ==
M. Beazley. Mokslas ir visata. vyr. enciklopedų redakcija, Vilnius, 1989 m.


== Nuorodos ==
M82 – sprogstanti ar aktyvios žvaigždėdaros galaktika Archyvuota kopija 2008-05-11 iš Wayback Machine projekto. (anglų kalba)

Vikiteka