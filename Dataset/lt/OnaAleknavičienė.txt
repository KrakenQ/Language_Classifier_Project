Ona Aleknavičienė (g. 1957 m. spalio 14 d. Svetlica, Kapsuko raj.) – Lietuvos kalbininkė, humanitarinių mokslų daktarė.


== Biografija ==
1981 m. baigė Vilniaus universitetą. 1999 m. apgynė disertaciją „Postilės perikopių šaltiniai“, humanitarinių mokslų daktarė.
1981–1992 m. leidyklos „Mokslas“, 1992–1994 m. Mokslo ir enciklopedijų leidyklos mokslinė redaktorė. Nuo 1994 m. Lietuvių kalbos instituto mokslinė darbuotoja, 2001–2002 m. Kalbos istorijos ir dialektologijos skyriaus vadovė, nuo 2001 m. vadovauja senovinių raštų duomenų bazės parengimo darbams.


== Mokslinė veikla ==
Tiria XVI a. – XVIII a. Mažosios Lietuvos raštiją, rašomosios lietuvių kalbos ir knygos istoriją. Parengė knygą „Jono Bretkūno „Postilė“: Studija, faksimilė ir kompaktinė plokštelė“ (2005 m.). Paskelbė straipsnių apie XVIII a. pradžios lingvistine polemiką ir jos dalyvių M. Morlino, J. Perkūno, H. Lysijaus, J. Berendto veikalus bei rašytinių ir spaustuvinių šriftų raidą. Lituanistinio kompiuterinio šrifto Palemonas viena kūrėjų.(2000–2001 m. stažavosi Halėje (Vokietija), Frico Tiseno paramos fondo stipendininkė.


== Šaltiniai ==