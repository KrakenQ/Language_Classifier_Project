Gedimino Kirkilo ministrų kabinetas – 14-asis Lietuvos Respublikos Vyriausybės kabinetas nuo nepriklausomybės atkūrimo 1990 m.


== Istorija ==
2006 m. birželio 1 d. Algirdas Brazauskas atsistatydino iš 13-osios Vyriausybės Ministro Pirmininko pareigų. Po šio įvykio Tėvynės sąjunga, Liberalų sąjūdis ir Naujoji sąjunga (socialliberalai) bandė sudaryti valdančiąją koaliciją („Proveržio koaliciją“), tačiau nepavykus, Vyriausybę bandė formuoti Lietuvos socialdemokratų partija ir Lietuvos valstiečių liaudininkų sąjunga, įtraukdamos Pilietinės demokratijos partiją kartu su Liberalų ir centro sąjunga. Pastariesiems tą padaryti pavyko.Į Ministro Pirmininko poziciją pirmiausiai buvo siūlomas Zigmantas Balčytis, tačiau jam nepavyko surinkti pakankamo palaikymo Seime, todėl Prezidentas Valdas Adamkus Ministru Pirmininku paskyrė Gediminą Kirkilą. 14-asis kabinetas gavo savo įgaliojimus ir pradėjo darbą 2006 m. liepos 18 d., kai Seimas pritarė jo programai (balsavime susilaikė pagrindinė opozicinė partija - Tėvynės sąjunga).Darbą Vyriausybė pradėjo kaip mažuma. 2008 m. sausio mėn. Vyriausybė tapo dauguma, kai Naujoji sąjunga (socialliberalai) po kelias savaites trukusių derybų prisijungė prie valdančiosios koalicijos.
Vyriausybė dirbo iki devintojo Seimo kadencijos pabaigos ir grąžino savo įgaliojimus 2008 m. lapkričio 17 d. Netrukus po Seimo rinkimų buvo suformuotas Andriaus Kubiliaus (II) ministrų kabinetas.


== Kabinetas ==
Šie ministrai dirbo Gedimino Kirkilo ministrų kabinete:


== Išnašos ==