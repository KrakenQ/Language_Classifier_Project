Kristian Magnussen (f. 22. februar 1956 í Vági) er sosialráðgevi og fyrrverandi politikari fyri Verkamannafylkingina og Javnaðarflokkin.
Kristian Magnussen hevur skrivstovuútbúgving og útbúgving sum sosialráðgevi og hevur hann starvast sum sosialráðgevi síðani 1985.
Hann var valdur í Løgtingið í 1994 fyri Verkamannafylkingina, og varð hann landsstýrismaður í almanna-, heilsu-, arbeiðar-, tryggingar-, dóms- og politimálum frá oktober 1996 til mars 1998. Til løgtingsvalið í 1998 var hann valdur fyri Javnaðarflokkin, og var hann løgtingslimur fyri Javnaðarflokkin til 2008.


== Keldur ==
Løgtingið 150 – Hátíðarrit, bind 2 (2002), s. 316. (PDF)