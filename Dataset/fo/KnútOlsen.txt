Knút Olsen (føddur í Sandavági 20. november 1945) er ein føroyskur tónasmiður, tónleikari, organistur og lærari. Hann tók læraraprógv á Føroya Læraraskúla í 1969 og hevur verið lærari í Hvalvík, Leirvík, Tjørnuvík og í Tórshavnar kommunuskúla. Hann hevur fingist nógv við tónleik og er framvegis virkin bæði sum tónasmiður og tónleikari. Meðan Jógvan Waagstein og Hans Jacob Højgaard áttu mesta partin av føroysku løgunum, sum vóru skrivað í fyrra helmingi av 20. øld, eigur Knút bróðurpartin av tí, sum skrivað er seinastu 30 - 40 árini. Harvið kann sigast, at Knút í tónleikasøguligum høpi hevur útfylt eitt tónleikaligt tómrúm, sum var í føroyskum sangi frá miðskeiðis i sjeytiárunum. Sjálvt um stílurin hjá Knúti er siðbundin, og fyrimyndinar eru at finna í skandinaviskari, serliga danskari lagaskriving, so hevur tónasmiðurin skapað sín heilt egna stíl, sum han varðveitir í nærum øllum sínum løgum.
Umframt at skriva løg til meira verðsligar tekstir hevur Knút eisini skrivað hópin av sálmaløgum. Fleiri av teimum eru vorðin fastur partur av føroyskum sálmasangi.
Knút hevur eisini skrivað nógv løg til barnasangir, og í 1998 fekk hann Barnabókaheiðursløn Tórshavnar Býráðs. Tá segði nevndin soleiðis: "Knút Olsen hevur í verki sýnt gott oyra og listarligt snildi at gera løg til føroyskar barnarímur og yrkingar. Løgini rigga væl til tekstin og fáa fram sangfýsni barnanna".
Knút er faðir Jensinu Olsen og Annu Mariu Olsen, ið báðar eisini fáast við tónleik og eru songkvinnur. 
Tónaskaldi, Kári Bæk, hevur lýst løgini hjá Knút Olsen soleiðis:
"Tey eru leikandi løtt, ljós og so einføld, at tað er sum at tú altíð hevur kent tey. Løgini hjá Knút Olsen eru lívsjáttandi. Tú kanst ikki hugsa tær, at nøkur onnur løg hóska betri til hesar yrkingar. Og tað er ikki einfalt at gera slík løg!"


== Útgávur ==


=== Egnar útgávur ===
Mai-mynd løg eftir Knút Olsen - Tarira & Mpiri


=== Eigur nøkur løg á hesum útgávum ===
2014 - Sálareygað, Anna Maria Olsen syngur 12 sálmar á føroyskum, Knút Olsen eigur fleiri av løgunum.


=== Hevur gjørt løg til sálmar og sangir ===
Á barnaárum ungu
Algóði Gud, tú ver mær hjá
Ei størri undur hevur heimur skoðað
Ein kvinna, ið var havd á mongum munni
Enniberg
Føroya fólk
Føroyar mín móðir
Heimferð
Hoyr gleðiboðskap tann, sum hægstur er
Hví ert tú, sál mín
Hví liva vit várt lív á foldum?
Hvør tann, ið trýr, tá ið hann hoyrir orðið
Hvør vakurt er ikki sólarris
Í henda halga Harrans sal
Í tólv ár blóðsjúk kvinna
Í Trøðum á Sandi
Jesus mildi, vís títt vald
Jólaklokkan aftur ringir
Juni
Kristus sum reisti sítt ríki á jørð
Lívið alt skiftir sum veður og vindur
Liðin eru barnaár
Mítt fagra land
Mær leingist at fevna teg grønkandi vár
Nú komin er til handa
Nú strýkur vár um heimlandsvøll
O, veldis Gud, eg undrandi má skoða
Regn
Sandavágur, heimbygd mín
So mangan eg síggi, at bylgjurnar bróta
Sólin skínur á bláan sjógv
Sum snarljós bjart í eystri skín
Summar
Tey bóru børn til Jesus
Til tín eg leiti, loysnari mín góði
Tjaldur, ver vælkomið til okkum heim
Tú gakk tær fram við ánni
Tú heimsins ljós, Guds sólin skær Tú, Gud, ert mikil, annað alt er smátt
Tú, Jesus, ert vegur til himmalsins heim
Vár
Ver tú, Gud Faðir, Faðir mín
Ævig, dýrmett, hægsta vera 


== Heiður ==
1998 - Barnamentanarheiðursløn Tórshavnar býráðs


== Keldur ==