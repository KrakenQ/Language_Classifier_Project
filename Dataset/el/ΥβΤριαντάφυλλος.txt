Ο Υβ Τριαντάφυλλος (γεννημένος στις 27 Οκτωβρίου του 1948) είναι Ελληνογάλλος παλαίμαχος ποδοσφαιριστής ο οποίος αγωνιζόταν στην θέση του επιθετικού. Θεωρείται ένας από τους καλύτερους επιθετικούς που πέρασαν από την Ελλάδα, καθώς πραγματοποίησε εκπληκτικές εμφανίσεις με την ομάδα του Ολυμπιακού, αλλά και της Καλλιθέας, πετυχαίνοντας συνολικά 88 γκολ σε 5 αγωνιστικές σεζόν.


== Βιογραφικά Στοιχεία ==
Ο Υβ Τριαντάφυλλος πραγματοποίησε την πρώτη του εμφάνιση ως επαγγελματίας ποδοσφαιριστής, την περίοδο 1966/67 με την φανέλα της Σαιντ Ετιέν. 
Εναν χρόνο αργότερα, μεταπήδησε στην Τζόινβιλ, στην οποία έμεινε για δύο χρόνια και με την οποία κατάφερε να σκοράρει 25 γκολ σε 63 εμφανίσεις. 
Την περίοδο 1969/70, ο Υβ Τριαντάφυλλος πήρε μεταγραφή για την Μπουλόν,στην οποία έμεινε για δύο αγωνιστικές σεζόν, επιτυχαίνοντας 34 γκολ σε 55 εμφανίσεις.
Το καλοκαίρι του 1971 αποφάσισε να αφήσει την Γαλλία και να αγωνιστεί στην Ελλάδα για χάρη του Ολυμπιακού Πειραιώς, στον οποίο έμεινε από το 1971 έως το 1974, πραγματοποιώντας εξαιρετικές εμφανίσεις, και πετυχαίνοντας προσωπικό ρεκόρ σκοραρίσματος. Συγκεκριμένα:
1972: 19 γκολ σε 28 εμφανίσεις, 
1973: 16 γκολ σε 30 εμφανίσεις, 
1974: 23 γκολ σε 32 εμφανίσεις, 
Την περίοδο 1974/75, άφησε την Ελλάδα και τον Ολυμπιακό για να επιστρέψει στην Σαιντ Ετιέν, με την οποία, σε δύο αγωνιστικές σεζόν, πέτυχε 13 γκολ σε 35 εμφανίσεις.
Το 1975 μεταπήδησε στην Ναντ, με την οποία κατάφερε σε 3 αγωνιστικές σεζόν να πετύχει 9 τέρματα σε 31 εμφανίσεις.
Το 1978, ο Υβ Τριαντάφυλλος είχε ένα σύντομο πέρασμα από την Ρουέν, με την οποία πέτυχε 1 γκολ σε 10 εμφανίσεις.
Το 1979, επέστρεψε στην Ελλάδα για λογαριασμό της Καλλιθέας, στην οποία έμεινε για 2 χρόνια, πετυχαίνοντας 30 γκολ σε 55 εμφανίσεις.
Από το 1980 μέχρι και το 1982, ο Υβ Τριαντάφυλλος αγωνιζόταν στην Ροάν, στην οποία και έκλεισε την καριέρα του.


== Διεθνείς Συμμετοχές ==
Ο Υβ Τριαντάφυλλος πραγματοποίησε μία εμφάνιση στην Εθνική Γαλλίας, το 1975, μετά τις εκπληκτικές σεζόν που είχε στον Ολυμπιακό και την Σαιντ Ετιέν.


== Εξωτερικές Πηγές ==
Το βιογραφικό του Υβ Τριαντάφυλλου