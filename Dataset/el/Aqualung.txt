Το Aqualung είναι το τέταρτο άλμπουμ του αγγλικού ροκ συγκροτήματος Jethro Tull, το οποίο κυκλοφόρησε στις 19 Μαρτίου του 1971 μέσω της δισκογραφικής εταιρίας "Chrysalis Records".
Επανεκδόθηκε στις 25 Ιουνίου 1996 από την "Capitol" με έξι επιπλέον κομμάτια, με σκοπό τον εορτασμό των 25 ετών από την αρχική του κυκλοφορία, ενώ επανεκδόθηκε σε μορφή διπλού CD, δίσκου βινυλίου, Blu-Ray και DVD το 2011 για την επέτειο των 40 ετών του δίσκου.


== Ιστορία του δίσκου ==
Μετά την ένταξη του Τζέφρι Χάμοντ στο συγκρότημα και την ενασχόληση του κιμπορντίστα Τζον Έβαν ως κανονικού μέλους των Jethro Tull, το σχήμα μπήκε στα "Island Studios" του Λονδίνου για την ηχογράφηση του τέταρτου τους δίσκου.

Τα τραγούδια που ηχογραφήθηκαν συνδυάζουν στοιχεία της folk μουσικής, των blues, της ψυχεδελικής μουσικής και της hard rock. Οι στίχοι του δίσκου έχουν ως κεντρικό θέμα την διάκριση ανάμεσα στην θρησκεία και τον Θεό, με την ιδέα για αυτούς τους στίχους να έρχεται στον Άντερσον όταν η σύζυγος του, Τζένι, φωτογράφησε κάποιους άστεγους ανθρώπους.Η πρώτη πλευρά του δίσκου ονομάστηκε "Aqualung" και περιέχει κομμάτια που επικεντρώνονται σε χαρακτήρες όπως ο άστεγος στο ομώνυμο τραγούδι ή η ανήλικη ιερόδουλη στο "Cross-Eyed Mary". Η δεύτερη του πλευρά ονομάζεται "My God" και περιλαμβάνει κομμάτια τα οποία αντιμετωπίζουν την θρησκεία με κριτικό και σχετικά ασεβή τρόπο. Παρ' όλα αυτά, ο Ίαν Άντερσον αρνήθηκε ότι το "Aqualung" είναι concept άλμπουμ.
Το εξώφυλλο είναι πορτρέτο ακουαρέλας ενός άστεγου άνδρα, δημιουργία του Μπάρτον Σίλβερμαν,. Η ιδέα της συγκεκριμένης εικόνας προήλθε από τις φωτογραφίες της Τζένι Άντερσον.
Ο δίσκος κυκλοφόρησε τον Μάρτιο του 1971 και ανέβηκε στο # 4 στην πατρίδα του συγκροτήματος και το # 7 στο αμερικάνικο Billboard, ενώ το σινγκλ "Hymn 43" έφθασε στο # 91 του Hot-100. Αργότερα, το άλμπουμ βραβεύθηκε ως τριπλά πλατινένιο στις Ηνωμένες Πολιτείες και χρυσό στην Γερμανία.
Οι πωλήσεις του ξεπέρασαν τα επτά εκατομμύρια αντίτυπα παγκοσμίως και έχει παρουσιάσει τις μεγαλύτερες πωλήσεις από οποιοδήποτε άλλο άλμπουμ των Jethro Tull. Οι κριτικές για τον δίσκο υπήρξαν θετικές, με το "Allmusic" να του δίνει 4,5 αστέρια με άριστα τα 5, το "Sputnik Music" μέσο όρο βαθμολογιών 4,3 / 5 και το "Prog Archives" 4,33 / 5.


== Λίστα Τραγουδιών ==
1. Aqualung (Ian Anderson, Jennie Anderson) - 6:34
2. Cross-Eyed Mary (Anderson) - 4:06
3. Cheap Day Return (Anderson) - 1:21
4. Mother Goose (Anderson) - 3:51
5. Wond'ring Aloud (Anderson) - 1:53
6. Up to Me (Anderson) - 3:15
7. My God (Anderson) - 7:08
8. Hymn 43 (Anderson) - 3:14
9. Slipstream (Anderson) - 1:13
10. Locomotive Breath (Anderson) - 4:23
11. Wind-Up (Anderson) - 6:01


== Θέσεις τσαρτ ==


== Βραβεία ==
Aqualung (άλμπουμ)Ηνωμένες Πολιτείες (RIAA Certification): 3 x πλατινένιος Γερμανία (BVMI Certification): Χρυσός 


== Μέλη των Jethro Tull ==
Οι μουσικοί οι οποίοι ηχογράφησαν το "Aqualung" ήταν οι εξής:

Ίαν Άντερσον - φωνητικά, φλάουτο, ακουστική κιθάρα
Μάρτιν Μπαρ - ηλεκτρική κιθάρα
Τζέφρι Χάμοντ - μπάσο
Τζον Έβαν - πιάνο, πλήκτρα, μέλοτρον
Κλάιβ Μπάνκερ - τύμπανα. κρουστά


== Παραπομπές ==


== Πηγές ==
Aqualung - Jethro Tull | Songs, Reviews, Credits, Awards | AllMusic
Jethro Tull - Aqualung (album review) | Sputnikmusic
JETHRO TULL Aqualung reviews and MP3 - Prog Archives