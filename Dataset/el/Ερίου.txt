Στην ιρλανδική μυθολογία, η Ερίου είναι κόρη της Έρνμας των Τουάθα ντε Ντανάν και μια από τις μητριαρχικές θεότητες της Ιρλανδίας. Σύζυγός της είναι ο Μαγκρέιν (ιρλ. Mac Gréine), αλλά απέκτησε τον Μπρες από τον πρίγκιπα Έλαθαν των Φομόριαν.
Το όνομα της Ιρλανδίας (αγγλ. Ireland) προέρχεται από το όνομα αυτής της θεότητας κι έτσι θεωρείται προσωποποίηση της Ιρλανδίας.


== Τριαρχία ==
Η Ερίου αποτελεί ένα σημαντικό τριαρχικό σχήμα θεοτήτων μαζί με τις αδερφές της, Μπάνβα και Φόουλα. Όταν οι Μιλέσιοι κατέφτασαν από την περιοχή της Ισπανίας, καθεμιά από τις αδερφές ζήτησε να δοθεί το όνομά της στη χώρα. Έτσι κι έγινε, αν και χρησιμοποιήθηκε περισσότερο το όνομα της Ερίου, ενώ τα άλλα δυο ονόματα είχαν περισσότερο ποιητική χρήση.