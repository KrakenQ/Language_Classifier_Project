Ο Εστεμπάν Οκόν(Εβρέ, Γαλλίας, 17 Σεπτεμβρίου 1996) είναι Γάλλος οδηγός αγώνων. 
Γεννήθηκε στο Εβρέ και είναι γιος της Σαμπρίνα και του Λοράν Οκόν. Ο Λοράν Οκόν είναι μηχανικός ο οποίος έχει ένα γκαράζ στο Εβρέ. Η μητέρα του είναι Ισπανικής καταγωγής και συγκεκριμένα απ' τη Μάλαγα.


== Καριέρα του Οκόν στη Φόρμουλα 1 ==
Το 2016 ανήκε στην ομάδα Renault Sport στην οποία είχε θέση αναπληρωματικού οδηγού. Όμως επειδή οι χορηγοί του Ινδονήσιου οδηγού της Manor Ρίο Χαριάντο δεν μπορούσαν να είναι συνεπείς στις υποχρεώσεις τους από το Γκραν Πρι Γερμανίας κι έπειτα, η διοίκηση της ομάδας ζήτησε απ' τη διοίκηση της Ρενό να της παραχωρήσει τον Οκόν τον οποίο τοποθέτησε στη θέση του Χαριάντο απ' το Γκραν Πρι του Βελγίου μέχρι το τέλος του πρωταθλήματος. Ο λόγος για τον οποίο η διοίκηση της Manor προχώρησε σε αυτή την ενέργεια είναι πως ο Οκόν προστατεύεται απ' τη Mercedes.
Στις 7 Ιανουαρίου του 2017 η διοίκηση της Force India ανακοίνωσε πως από κείνο το Παγκόσμιο πρωτάθλημα της Φόρμουλα 1 ο Οκόν θα αγωνίζεται για εκείνη την ομάδα όπου θα είναι ο δεύτερος οδηγός της μετά τη μετακίνηση του Γερμανού Νίκο Χούλκενμπεργκ στη Ρενό. Στην ίδια ομάδα έμεινε και το 2018.
Στις 26 Νοεμβρίουυ 2018 ανακοινώθηκε πως ο Οκόν το 2019 θα βρίσκεται στην ομάδα Mercedes Grand Prix όπου όμως 
είχε ρόλο αναπληρωματικού οδηγού και δοκιμαστή. 
Στις 11 Δεκεμβρίου 2019 η διοίκηση της Renault Sports ανακοίνωσε πως ο Οκόν απ' το 2020 θα βρίσκεται εκεί και θ' 
αντικαταστήσει το Γερμανό Νίκο Χούλκενμπεργκ ο οποίος με τη σειρά του θα πάει στη Racing Point όπου όμως δε θα έχει θέση κανονικού οδηγού αγώνων αλλά μόνο αναπληρωματικού οδηγού και δοκιμαστή.


== Παραπομπές ==