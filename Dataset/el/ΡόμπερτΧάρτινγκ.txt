Ο Ρόμπερτ Χάρτινγκ (Robert Harting) (γεν. 1984) είναι Γερμανός δισκοβόλος.
Ήταν παγκόσμιος πρωταθλητής τρεις φορές (2009, 2011, 2013) και πρωταθλητής Ευρώπης δύο φορές (2012,2014) ενώ κέρδισε και το χρυσό μετάλλιο στους Ολυμπιακούς Αγώνες του 2012.


== Βιογραφικό ==
Ο Ρόμπερτ Χάρτινγκ γεννήθηκε στις 18 Οκτωβρίου του 1984 στο Κότμπους (Cottbus) της πρώην Ανατολικής Γερμανίας. Ανήκει στο σύλλογο SCC Berlin (Sport-Club Charlottenburg Berlin e.V.) και έχει προπονητή τον Werner Goldmann. 
Το 2001 ήταν δεύτερος στο Παγκόσμιο Πρωτάθλημα Νέων στο Ντέμπρετσεν στην Ουγγαρία και τέσσερα χρόνια αργότερα πρώτος στο Πανευρωπαϊκό Πρωτάθλημα για αθλητές κάτω των 23 ετών στο Έρφουρτ. 
Το 2007 κέρδισε το ασημένιο μετάλλιο στο Παγκόσμιο Πρωτάθλημα Ανοιχτού Στίβου στην Οζάκα. Στο επόμενο Παγκόσμιο Πρωτάθλημα, το 2009, στο Βερολίνο κέρδισε το χρυσό μετάλλιο ρίχνοντας το δίσκο στα 69 μ. και 43 εκ. Ακολούθησαν άλλα δύο χρυσά μετάλλια σε παγκόσμια πρωταθλήματα, το 2011 στο Νταεγού, και το 2013 στην Μόσχα, με βολές στα 68μ. και 97 εκ. και 69 μ. και 11 εκ. αντίστοιχα.
Ο Χάρτινγκ κέρδισε το χρυσό μετάλλιο και σε πανευρωπαϊκά πρωταθλήματα, το 2012 στο Ελσίνκι και το 2014 στη Ζυρίχη ενώ το 2010 στο Πανευρωπαικό Πρωτάθλημα Ανοιχτού Στίβου στη Βαρκελώνη ήταν δεύτερος.
Το 2012 στους Ολυμπιακούς Αγώνες του Λονδίνου ήταν χρυσός Ολυμπιονίκης με βολή στα 68μ. και 27 εκ.


== Παραπομπές ==


== Εξωτερικοί σύνδεσμοι ==
http://www.derharting.de/
http://www.iaaf.org/athletes/germany/robert-harting-183511