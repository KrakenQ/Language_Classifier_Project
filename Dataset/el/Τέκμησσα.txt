Στην ελληνική μυθολογία με το όνομα Τέκμησσα είναι κυρίως γνωστή μία θυγατέρα του Τελεύταντα, βασιλιά της Φρυγίας, ή του Τεύθραντα, βασιλιά της Τευθρανίας στη Μυσία. Η Τέκμησσα απάχθηκε από τον Αίαντα κατά τον Τρωικό Πόλεμο και μαζί του απέκτησε ένα γιο, τον Ευρυσάκη, που βασίλευσε αργότερα στη Σαλαμίνα της Κύπρου, όπου είχε εκδιωχθεί από τον παππού του Τελαμώνα, και πήρε την εξουσία σε όλη την Κύπρο. Ο Ρωμαίος ποιητής Οράτιος γράφει (Carmina 2.4.5-2.4.6). ότι ο Αίαντας «αιχμαλωτίστηκε» με τη σειρά του από την ομορφιά της Τέκμησσας.


== Δείτε επίσης ==
Με το όνομα Τέκμησσα αναφέρεται επίσης μία Αμαζόνα που σκοτώθηκε από τον Ηρακλή κατά την εκτέλεση του άθλου του τελευταίου να πάρει τη ζώνη της Ιππολύτης.
Ο αστεροειδής 604 Τέκμησσα (604 Tekmessa), που ανακαλύφθηκε το 1906, πήρε το όνομά του από τα μυθικά αυτά πρόσωπα.


== Πηγές ==
Emmy Patsi-Garin: Επίτομο λεξικό Ελληνικής Μυθολογίας, εκδ. οίκος «Χάρη Πάτση», Αθήνα 1969