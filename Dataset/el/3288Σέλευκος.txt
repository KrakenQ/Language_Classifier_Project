Ο Σέλευκος (Seleucus) είναι ένας αστεροειδής Αμόρ με απόλυτο μέγεθος (όπως ορίζεται για το Ηλιακό Σύστημα) 15,066. Ανακαλύφθηκε το 1982 από τον Γερμανό αστρονόμο Χανς-Έμιλ Σούστερ, που παρατηρούσε από το Ευρωπαϊκό Νότιο Αστεροσκοπείο (στην κορυφή Λα Σίγια των χιλιανών `Ανδεων) και του έδωσε το όνομα του στρατηγού και διαδόχου του Μεγάλου Αλεξάνδρου Σελεύκου Α΄, ιδρυτή της δυναστείας των Σελευκιδών.
Ως αστεροειδής Αμόρ, ο Σέλευκος πλησιάζει κάποτε τη Γη χωρίς να διασχίζει ποτέ την τροχιά της. Ειδικότερα, στο χρονικό διάστημα από το 1950 μέχρι το 2200 μ.Χ. οι εγγύτερες προσεγγίσεις του στον πλανήτη μας είναι αυτές της 12ης Απριλίου 1982 (σε απόσταση 0,1397 AU ή 20,895 εκατομμυρίων χλμ.) και της 30ής Απριλίου 2156 (0,1218 AU ή 18,22 εκατομ. χλμ.).


== Φυσικά χαρακτηριστικά ==
Ο Σέλευκος έχει μέση διάμετρο 2,8 χιλιόμετρα και φασματικό τύπο S (λιθώδη), ενώ το γεωμετρικό άλβεδό του είναι 0,22. Περιστρέφεται γύρω από τον εαυτό του μία φορά κάθε 75 ώρες περίπου, μία εξαιρετικά αργή περιστροφή για αστεροειδή.


== Εξωτερικοί σύνδεσμοι ==
Τροχιά από το JPL (Java) / Εφημερίδα