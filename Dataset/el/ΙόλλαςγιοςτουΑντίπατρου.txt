Ο Ιόλ(λ)ας (έζησε τον 4ο αι. π.Χ.) από τη Δυναστεία των Αντιπατριδών ήταν πρίγκιπας της Μακεδονίας.


== Βιογραφία ==
Ήταν γιος τού Αντιπάτρου και αδελφός τού Κασσάνδρου, βασιλέων της Μακεδονίας. Ο Ιόλλας ήταν ο οινοχόος τού Αλεξάνδρου Γ΄ τού Μεγάλου κατά την περίοδο της τελευταίας ασθένειάς του (323 π.Χ.).
Για εκείνους τους σχολιαστές τού τέλους τού Αλεξάνδρου Γ΄ που υιοθέτησαν την ιδέα, ότι είχε δηλητηριαστεί, ο Ιόλλας θεωρείται το πρόσωπο, που έδωσε την τελευταία γουλιά στο συμπόσιο, που παρέθεσε για τον βασιλιά ο Μήδιος, ο οποίος ήταν στενός φίλος τού Ιόλλα και είχε προσκληθεί από αυτόν να συμμετάσχει στο σχέδιο.

Ο Πλούταρχος έγραψε, ότι η εκδοχή των γεγονότων αυτών δεν ακούστηκε παρά έξι έτη μετά το τέλος τού Αλεξάνδρου Γ΄, δηλ. το 317, όταν η Ολυμπιάδα χρησιμοποίησε αυτή τη δικαιολογία ως εξήγηση της σκληρότητας, που ασκούσε επάνω στους φίλους και υποστηρικτές τού Αντιπάτρου. Εν τω μεταξύ ο Ιόλλας είχε αποβιώσει, αλλά η Ολυμπιάδα έδωσε εντολή να ανοιχθεί ο τάφος του και να βεβηλωθεί με κάθε τρόπο προσβολής.
Η ημέρα και η φύση τού τέλους τού Ιόλλα δεν αναφέρεται πουθενά. Αναφέρεται για τελευταία φορά το 323 π.Χ., όταν συνόδευσε την αδελφή του Νίκαια στην Ασία για να παντρευτεί τον Περδίκκα. Ο Υπερείδης προτείνει, ότι ο γάμος ήταν μία επιβράβευση τού Ιόλλα για την εξόντωση τού Αλεξάνδρου Γ΄.


== Πηγές ==
Smith, William (editor); Dictionary of Greek and Roman Biography and Mythology, "Iollas", Boston, (1867)