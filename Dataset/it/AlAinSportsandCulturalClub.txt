L'Al-Ain Sports and Cultural Club è una società polisportiva emiratina con sede ad Al Ain, fondata nel 1968 e nota principalmente per la sua sezione calcistica, che milita nella UAE Arabian Gulf League.
La squadra di calcio dell'Al-Ain è la più titolata degli Emirati Arabi, avendo vinto 13 campionati emiratini, 7 Coppe degli Emirati Arabi Uniti, una Coppa del Golfo Arabico e 5 Supercoppe del Golfo Arabico. In ambito internazionale ha vinto una AFC Champions League nel 2003, unico club emiratino a riuscire nell'impresa, e una Coppa dei Campioni del Golfo nel 2001. Ha partecipato, in qualità di campione in carica del campionato del paese ospitante il torneo, alla Coppa del mondo per club FIFA 2018, dove si è classificato secondo.


== Storia ==


=== Fondazione e primi anni ===
L'Al-Ain Sports and Cultural Club fu fondato nel 1968 e fu il primo club degli Emirati Arabi Uniti a passare al professionismo.
Dal 1975 prende parte regolarmente al campionato nazionale. Ben presto il club dimostrò di essere uno dei migliori del paese, tanto che nella quarta edizione del massimo campionato emiratino la squadra si aggiudicò il suo primo titolo, ma questa vittoria parve soltanto un lampo di luce in un periodo buio per l'Al-Ain, che non riuscì ad aggiudicarsi nessun trofeo fino agli inizi degli anni ottanta.
Fu nella stagione 1980-1981 che la squadra tornò prepotentemente nell'élite del calcio emiratino, aggiudicandosi per la seconda volta il campionato, titolo che la squadra riconfermò anche due stagione più tardi, nell'annata 1983-1984. Dopo questi due successi in pochi anni, le aspettative dei tifosi furono disattese, dal momento che per assistere ad un altro successo della squadra bisognò aspettare la stagione 1988-1989, anno in cui la squadra si aggiudicò la sua prima Coppa degli Emirati Arabi Uniti. Dopo otto anni l'Al-Ain tornò al successo in campionato nella stagione 1992-1993, vittoria seguita dalla prima affermazione nella Supercoppa nazionale nel 1994, mentre nella stagione 1995-1996 la squadra fece il suo esordio nelle competizioni internazionali col la partecipazione alla Coppa delle Coppe AFC.


=== Il predominio nazionale e continentale ===
Nella stagione 1997-1998 la squadra si aggiudicò il suo quinto titolo nazionale, mentre nella stagione successiva vinse la sua prima Coppa del Presidente. Fece dunque il suo esordio nella AFC Champions League nella stagione 1998-1999, in cui la squadra terminò la sua corsa in semifinale, riuscendo però a vincere la finale per il terzo posto contro i cinesi del Dalian Shide. Nel 1999 la squadra vinse nuovamente la UAE Arabian Gulf League, mentre nel 2000 si aggiudicò la sua seconda Coppa del Presidente. Nel 2001 la squadra si impose nuovamente in campionato e mise in bacheca anche il suo primo titolo internazionale, la Coppa dei Campioni del Golfo, cui abbinò la seconda vittoria nella Supercoppa degli Emirati Arabi Uniti.

Nella stagione 2002-2003 la squadra ottenne la consacrazione sia nazionale che internazionale, vincendo per il secondo anno consecutivo la UAE Arabian Gulf League (arrivò all'ottavo titolo) e diventando la prima compagine degli Emirati Arabi Uniti ad aggiudicarsi la AFC Champions League, dopo aver sconfitto in finale i thailandesi del BEC Tero Sasana. Il periodo di successi per l'Al-Ain continuò con la vittoria del terzo campionato consecutivo nella stagione 2003-2004. Si aggiudicò quindi due Coppe del Presidente consecutivamente nelle stagioni 2004-2005 e 2005-2006, così come altre due UAE Federation Cup. Raggiunse inoltre la finale della AFC Champions League 2005, dove però questa volta fu sconfitto dai sauditi del Al-Ittihad.


=== Un periodo di transizione ===
Dopo dieci anni di dominio in patria e affermazioni in Asia, l'Al-Ain entrò in un periodo di crisi. Fino al 2009 arrivarono in campionato un nono posto nella stagione 2006-2007, un sesto in quella 2007-2008 ed un terzo in quella 2008-2009. La stagione 2008-2009 portò tuttavia nella bacheca dell'Al-Ain altri due trofei, la prima Etisalat Emirates Cup e la quinta Coppa del Presidente. Nella stagione successiva giunse la vittoria della terza Supercoppa degli Emirati Arabi Uniti.
Dopo questo biennio di successi, nella stagione 2010-2011 la squadra terminò nuovamente decima in classifica, riuscendo ad evitare la retrocessione in UAE Second Division per soli cinque punti. In questo periodo di transizione la squadra partecipò a quattro edizioni della AFC Champions League (2006, 2007, 2010 e 2011), riuscendo solo nel 2006 a superare la fase a gironi, prima di essere eliminata ai quarti di finale dai sauditi dell'Al-Qadisiya.


=== Nuovamente re degli Emirati Arabi Uniti ===
Dopo la stagione 2010-2011, terminata con il decimo posto in classifica (peggior risultato dell'Al-Ain nella UAE Arabian Gulf League), la società decise di effettuare una rivoluzione all'interno della squadra. Per guidare il club verso nuovi successi fu scelto il rumeno Cosmin Olăroiu al posto del brasiliano Alexandre Gallo. Il secondo passo fu quello di inserire nell'organico nuovi giocatori di esperienza sia nazionale e internazionale, per permettere alla società di fare il salto di qualità che non vi era stato nella stagione precedente. La proprietà mise a disposizione un budget molto consistente per il calciomercato, con il quale i dirigenti riuscirono ad aggiudicarsi diversi giocatori di calibro internazionale come l'argentino Ignacio Scocco, il rumeno Mirel Rădoi, il campione saudita in prestito dall'Al Hilal Yasser Al-Qahtani e per ultimo anche l'attaccante ghanese Asamoah Gyan. Grazie all'esperienza dei nuovi acquisti e alla bravura tecnica di Cosmin Olăroiu, l'Al Ain riuscì a tornare alla vittoria nella UAE Arabian Gulf League dopo otto anni di lunga attesa e lo fece nel modo migliore, con una stagione quasi perfetta, conclusa con 14 punti di vantaggio sul'Al-Nasr secondo classificato e con una sola sconfitta. Si guadagnò così l'accesso alla fase a gironi della AFC Champions League 2013.
La stagione successiva, nonostante il titolo riconquistato, iniziò con una nuova rivoluzione per quanto riguarda il parco giocatori. Infatti furono ceduti due dei quattro elementi stranieri acquistati la stagione precedente, cioè Ignacio Scocco e Yasser Al-Qahtani, che ritornò alla base dopo il prestito. In compenso arrivarono l'australiano Alex Brosque e il francese Jirès Kembo Ekoko. La squadra riuscì con un notevole sforzo economico ad acquistare definitivamente il capocannoniere della stagione appena chiusa, Asamoah Gyan.
Ben presto si capì che la squadra da battere nel campionato emiratino sarebbe stata proprio l'Al-Ain, che nel settembre 2012 ottenne ai tiri di rigore la sua quarta Supercoppa nazionale contro l'Al Jazira. Le aspettative di inizio stagione furono ripagate, perché, grazie alla vittoria per 3-0 contro il Dubai Club del 18 aprile 2013 con tripletta di Asamoah Gyan, l'Al-Ain si riconfermò campione degli Emirati Arabi Uniti per la seconda stagione di seguito, con quattro giornate di anticipo.
Nel dicembre 2018 l'Al-Ain prese parte alla Coppa del mondo per club FIFA 2018 in qualità di squadra campione in carica del campionato del paese ospitante il torneo. Eliminò al primo turno i campioni d'Oceania del Team Wellington ai tiri di rigore (3-3 dopo i tempi supplementari), al secondo turno i campioni d'Africa dell'Espérance (3-0) e in semifinale anche i favoriti e freschi campioni del Sudamerica del River Plate ai tiri di rigore (2-2 dopo 120 minuti), approdando così ad una storica finale, persa per 4-1 contro il Real Madrid campione d'Europa.


== Record nella FUAE ==
legendaTms.= Numero di Squadre
U.PL = UAE Arabian Gulf League
P.C = Coppe del Presidente
G.C.C.C = Coppa dei Campioni del Golfo
S.C = UAE Super Cup
E.E.C =Etisalat Emirates Cup


=== Partecipazione ai campionati ===


== Stadi ==


=== Tahnoun Bin Mohamed Stadium ===
Tahnoun Bin Mohamed Stadium è uno degli stadi dell'Al Ain. Lo stadio può ospitare fino a 15.000 persone ed è stato costruito nel 1987. Lo stadio ha ospitato una delle due partite finale della AFC Champions League 2003 e una nel 2005.


=== Sheikh Khalifa International Stadium ===
Sheikh Khalifa International Stadium è il secondo stadio dell'Al Ain, ospita fino a 12.000 persone. Uno degli eventi più famosi disputati in questo stadio sono le partite del gruppo E della Coppa d'Asia del 1996


== Colori della squadra ==
I colori della squadra sono ispirati a quelli dell'Anderlecht che nel 1977 andò in ritiro nella città di Al Ain, così i colori della squadra belga sostituirono i vecchi colori della squadra che erano il verde e il bianco.


== Personalità ==


=== Staff Tecnico ===


=== Staff dirigenziale ===


== Rosa 2020-2021 ==


== Calciatori ==


== Allenatori ==

* Provvisorio.


== Palmarès ==


=== Competizioni nazionali ===
Campionato emiratino: 13 1976-1977, 1980-1981, 1983-1984, 1992-1993, 1997-1998, 1999-2000, 2001-2002, 2002-2003, 2003-2004, 2011-2012, 2012-2013, 2014-2015, 2017-2018Coppa del Presidente: 7 1998-1999, 2000-2001, 2004-2005, 2005-2006, 2008-2009, 2013-2014, 2017-2018UAE Super Cup: 5 1994, 2002, 2009, 2012, 2015Etisalat Emirates Cup: 1 2008-2009UAE Federation Cup: 3 1988-1989, 2004-2005, 2005-2006UAE Vice-President Cup: 2 2004-2005, 2005-2006


=== Competizioni internazionali ===
Coppa dei Campioni del Golfo: 1 2001 AFC Champions League: 1 2002-2003


=== Titoli minori ===
UAE Reserve League: 31999-2000, 2006-2007, 2011-2012


=== Altri piazzamenti ===
Campionato emiratino:Secondo posto: 1993-1994, 1994-1995, 1998-1999, 2004-2005, 2015-2016
Terzo posto: 1995-1996, 2008-2009, 2009-2010Coppa del Presidente degli Emirati Arabi Uniti:Finalista: 1978-1979, 1980-1981, 1989-1990, 1993-1994, 1994-1995, 2006-2007, 2015-2016
Semifinalista: 2012-2013UAE FA Cup:Semifinalista: 1999-2000Etisalat Emirates Cup:Finalista: 2010-2011AFC Champions League:Finalista: 2016
Semifinalista: 1998-1999, 2005, 2014Coppa del mondo per club FIFA:Finalista: 2018


=== Partecipazioni Coppe AFC ===
AFC Champions League: 10 apparizioni2002-03: Campioni
2004: Quarti di Finale
2005: Finalista
2006: Quarti di Finale
2007: Fase a Gironi
2010: Fase a Gironi
2011: Fase a Gironi
2013: Fase a Gironi
2014: Semi Finali
2015: Ottavi di Finale
2016: Finalista
2017: Quarti di Finale
2018: Ottavi di FinaleCampionato d'Asia per club: 3 apparizioni1986: Preliminari
1999: Terzo Posto
2001: Secondo RoundCoppa delle Coppe AFC: 3 apparizioni1995/96: Secondo Round
1999/00: Primo Round
2001/02: Quarti di Finale


== Superleague Formula ==
L'Al-Ain ha partecipato alle edizioni 2008 e a quella 2009 della Superleague Formula concludendo le due stagioni al 12 e al 19 posto.


=== Risultati ===


==== 2008 ====


==== 2009 ====


== Note ==


== Altri progetti ==

 Wikimedia Commons contiene immagini o altri file su Al-Ain Sports and Cultural Club


== Collegamenti esterni ==

 Sito ufficiale, su alainclub.ae.