Greig Nori (Sault Sainte Marie, 21 novembre 1962) è un produttore discografico, chitarrista e cantante canadese.
È conosciuto soprattutto per essere stato il frontman, cantante e chitarrista dei Treble Charger, fino al febbraio 2006, anno dell'uscita dal gruppo.


== Biografia ==
Alla fine degli anni novanta ha iniziato a lavorare come produttore con i Sum 41. Fino al 2004 è stato il produttore per il Canada e manager della band. È stato a lungo il mentore musicale per Deryck Whibley, che lo ha coinvolto nella composizione di molte canzoni, specialmente per l'album All Killer No Filler. In questo disco ha suonato la chitarra nelle tracce Handle This e Pain For Pleasure ed ha provveduto alla voce di sottofondo in Motivation e In Too Deep. All'inizio del 2005 le strade di Greig e dei Sum 41 si sono divise, e da allora egli non è più né manager né produttore del gruppo.
Nori è uno dei capi della Bunk Rock Music, una compagnia di management per artisti canadese. È manager per band come i Broken Social Scene, i Gob, i Surplus Sons (precedentemente conosciuti come No Warning). Greig ha inoltre prodotto album per Iggy Pop e Autopilot Off. È attualmente sotto contratto come produttore per la Nettwerk.
Dalla creazione della Bunk Rock Music, Greig è stato in rapporti stretti con la Sony BMG Music Entertainment e la EMI in Canada, molte delle band di cui è manager sono infatti sotto contratto con una di queste major.


== Discografia ==


=== Treble Charger ===
Arrangiamenti, testi, voce e chitarra in tutti gli album

Nc17 (1994)
Self=Title (1995)
Maybe It's Me (1997)
Wide Awake Bored (2001)
Detox (2002)


=== Sum 41 ===
Half Hour of Power (1999/2000), testi, arrangiamenti
All Killer No Filler (2001), arrangiamenti, testi, voce e chitarra
Does This Look Infected? (2002), produttore, testi
Chuck (2004), produttore, testi


=== Altri ===
Autopilot Off - Autopilot Off (2002), produttore
No Warning - Ill Blood (2002), produttore, manager
Iggy Pop - Skull Ring (2003), produttore
No Warning - Suffer, Survive (2004), produttore, manager
Autopilot Off - Make A Sound (2004), produttore, testi
Ludacris - The Red Light District (2004), produttore
Cauterize - Disguises (2007), produttore


== Collegamenti esterni ==

(EN) Greig Nori, su Discogs, Zink Media. 
(EN) Greig Nori, su MusicBrainz, MetaBrainz Foundation.