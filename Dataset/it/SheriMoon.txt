Sheri Moon (nata Sheri Lyn Skurkis; San Jose, 26 settembre 1970) è un'attrice cinematografica, modella, ballerina e stilista statunitense, divenuta nota dopo il matrimonio con Rob Zombie come Sheri Moon Zombie.


== Biografia ==
È la moglie del cantante e regista Rob Zombie.
Partecipa a molti videoclip musicali del marito ed inizia ad accompagnarlo nei suoi concerti, diventando ben presto una presenza fissa sul palco, nel ruolo di corista e ballerina. Appare quasi nuda sulla copertina dell'album di Rob Zombie "American Made Music To Strip By", riedizione con brani riarrangiati del fortunato album d'esordio solista "Hellbilly Deluxe".
Il suo esordio al cinema, in veste di attrice, avviene nel 2003, nel film La casa dei 1000 corpi diretto dal marito, nel quale interpreta il ruolo di Baby Firefly. L'anno successivo ottiene una piccola parte in La casa dei massacri di Tobe Hooper. La sua carriera continua al fianco del marito in La casa del diavolo (sequel di La casa dei 1000 corpi), Grindhouse (dove recita la parte della dottoressa delle SS nel fake trailer diretto sempre da Rob Zombie: Werewolf Women of the SS) e presta la sua voce al film di animazione The Haunted World of El Superbeasto.
Ideatrice della linea d'abbigliamento 'Total Skull', è parte del cast del remake del film di Carpenter: Halloween - The Beginning e nel sequel Halloween II, nel ruolo della madre di Michael Myers. Infine è protagonista nel film Le streghe di Salem diretto dal marito, nel ruolo di Heidi Hawthorne.


== Filmografia ==


=== Cinema ===
La casa dei 1000 corpi, regia di Rob Zombie (2003)
La casa dei massacri (Toolbox Murders), regia di Tobe Hooper (2004)
La casa del diavolo, regia di Rob Zombie (2005)
Werewolf Women of the SS, episodio di Grindhouse, regia di Rob Zombie (2007)
Halloween - The Beginning, regia di Rob Zombie (2007)
Halloween II, regia di Rob Zombie (2009)
Le streghe di Salem (The Lords of Salem), regia di Rob Zombie (2012)
31, regia di Rob Zombie (2016)
3 from Hell, regia di Rob Zombie (2019)


=== Televisione ===
Californication - Serie TV, episodio 2x01 (2008)
CSI: Miami - Serie TV, episodio 8x16 (2010)


=== Doppiatrice ===
The Haunted World of El Superbeasto, regia di Rob Zombie (2009)


=== Videoclip ===
Rob Zombie: Superbeast (1999)
Rob Zombie: Living Dead Girl (1999)


== Doppiatrici italiane ==
Rossella Acerbo in La casa del diavolo, Le streghe di Salem, 31
Beatrice Margiotti in La casa dei 1000 corpi
Barbara De Bortoli in Halloween - The Beginning
Alessandra Korompay in Halloween II
Irene Di Valmo in CSI: Miami


== Collegamenti esterni ==

 Sito ufficiale, su sherimoonzombie.com. 
(EN) Sheri Moon, su Internet Movie Database, IMDb.com. 
(EN) Sheri Moon, su AllMovie, All Media Network.