La Esnoga de Asmara (en ebreo בית הכנסת של אסמרה, en arabo معبد أسمرا) es lo ke keda de la komunita djudia en Eritrea. la esnoga tyene un betahayim, un Bet Midrash i una sala para azer tefilá. Todos los aspektos de la esnoga son atendidos oy endia por el sinyor Samuel Cohen, un sivdadano de Asmara ke se kedo en el paez kon la su famiya para kuidar de la su esnoga . La su famiya, komo kaji toda la komunita, yegó de Teman. 
La esnoga fue fraguáda enel anyo 1906 en el estil arkitektoniko neoklasiko  i se ankontra en la kaleja Senafe, enel kanton kon la kaleja Seraye. Serka de la esnoga se ankontra el Sinema Impero. En los hagim, se dize ke vinían djudios asta de Hartum (Sudan) .


== Referensias ==


== Enlasos eksternos ==
Sitios Relijiosos en Asmara (en inglez)
Esnoga de Asmara en Google Maps