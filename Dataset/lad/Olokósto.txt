El Olokosto o Shoá (del gréko ὁλόκαυστον olókauston, de ὁλον ‘kompletamente’ i καυστον ‘kemado’, referido a un antiko ritual relijioso), tambien konosido komo HaShoá o ‘’katastrófe’’ (en ivrit השואה; en idish, האלאקאוסט, Alokaust, o má presisamente חורבן, Hurbán), es el nombre ke se aplika al jenosidio de aproksimadamente sesh milyones de djudios evropeos, i de otros munshos grupos de Evropa i el Magreb, durante la Dosen Gerra Mundial. El Olokosto iva ser planifikado i eksekutado por la Almania Nazi, dirijida por Adolf Hitler, komo parte de un programa de eksterminio ke iva inkluir el amortamyento industrialisado i organisado. Los almanes yamavan "la solusyon final del problema djudio".
Otros puevlos ivan tambien ser amortados por los Nazis, komo djinganos; sovyetikos, sobre tódo emprizionados de gerra; komunistas; polakos; otros puevlos slavos; los diskapasitados; ombres omoseksuales i disidentes politikos i relijiosos almanes. Afilu, munchos no van inkluyir a estos grupos en la definision de Olokosto, deshando el nombre sólu para los amortamientos de djudios dentro de la Solusyon Final." 
El 12 de Avril de 1951, la Knesset establesió el dia nasional de rikódro Yom HaShoa ("Diya de la Katastrófe").


== Karakterístikas del Olokósto ==

En jenerales, la estruktura del Olokósto fue la siginte:

Primero, se dezvelopó el konsepto de djudio de akódro a unos kriterios muy distintos de los uzados asta antonses. Una parte de la povlasyon evropea iva kedar ansina markada komo enimiga asigún el ideario nazi.
En doseno lugar, se empeso a kitar a los sivdadanos markados de los sus diritos de sivdadania i los sus bienes, ansina separandolos del resto de la sosyetá.
En tréser lugar, se iva empesar la separasión físika de los djudios, kon la su konsentrasyon en getos o elsu deportamiento a otros territórios.
El katro paso era konsigir la solusion al problema djudio: se akodró al empesijo en el su arrondjamyénto ahuéra de la Evropa, ma afilu diskues se dechidió el su amortamyento en masa, de dos formas: amortamyento por unidades militares kriadas espesialmente (en la Union Sovyetika okupada, sobre tódo) o en kampos de eksterminio kriados espesialmente para esto (para los demas djudios evropeos).


== La definision de djudio para el nazismo ==
El Partido Nazi, ke iva yegar al poder en Almania enel anyo 1933, tenía entre las sus bazas ideolojikas la del antisemitismo, existente entre los nasionalistas almanes desde el syéklo XIX. El antisemitizmo moderno se izo diferente del odio klásiko asia los djudios en ke no tenía una baza relijiosa, sino sólo rasial. Los nasionalistas almanes, anke afilu de ke tomaron munchos elementos del diskorso antidjudio tradisional, sobre tódo de Martin Lutero, eyos kreyían ke ser djudio era alkuna koza kon la ke se iva naser, ke no se iva poder kitar afilu la persona se asimilase en una sosieté kristyána. Komo dizía Hannah Arendt, se trokó el biervo djudaísmo por djudeidad. Endemás, el nasionalizmo se bazó en el Estado-Nasyon, es desir, la omojeneidad kulturala i idiomatika de la su povlasion. Los djudios, konsiderados personas de una raza inferior i ke no puedian perteneser a la kultura nasionala, tenian ke ser separados de la sosieté nasionala. En kontro de este, los nazis definieron la raza aria, ke era la ke konformava la nasion almana i ke iva dominar Evropa.

La primera kestión era definir ken era djudío, deke en Alemania bivían munchas personas ke tenían un papú o una bavá djudía i ke no guadravan liasion kon el djudaismo, ansina komo munchas famiyas meskladas i sus ijos. En este senso, los nazis tenian menester de definir una regla para separar djudios de no-djudios. Las primeras leyes en kontro de los djudios no tenian definido esto i en jeneral, el govierno avlava de los "no-arios".
La definisión finalmente tomada fue ke "djudio" era akeya persona kon al menos tres nonos djudios, sin emportar su kreensya. Akeyos kon dos o un solo nono djudio eran "Mischlinge de segundo grado" i puedian ser konsiderados djudios bazados en munchas kestyones (su kreensya o la de su espozo, por enshemplo). Podían también ser "liberados" de su condición y convertirse en arios en pago a los servicios prestados al régimen, o podían seguir siendo Mischlinge, con lo que estaban sometidos a ciertas restricciones en tanto que "no arios", pero no a las persecuciones dirigidas contra los judíos. Los Mischlinge de primer grado eran los que tenían un único abuelo judío y en general eran tratados como arios plenos. Los Michlinge de uno u otro grado abundaban en Alemania y a menudo lograban ocultar su condición. El dirigente de las SS Reinhard Heydrich, El Carnicero de Praga, era Mischlinge de segundo grado, dato que fue ocultado celosamente por sus superiores nazis.


== Jenosidio ==
Dos elementos asen diferente al Olokósto de otros kazos de jenosidio o amortamientos masivos:
El primér elemento es la ideolojiya nazi, la kuala es muy nasionalista, anke polítika kon una parte mítika agregada, ke divide al mundo en katro kategoriyas:

la raza aria, superior al resto de las razas i destinada a dominar el mundo (i los arios ke no ivan estar de akódro van tener ke ser eliminados);
el resto de las razas, konsideradas inferiores i destinadas a ser dominadas (i akeyos de esas razas ke se resistieran van tener ke ser eliminados);
los «impuros» (zingaros, omoseksuales, hazinos, diskapasitados, dementes), ke ivan tener ke ser amortados;
los djudios, konsiderados la antítesis de la raza aria i enkarnasiyon del mal, destinados al amortamiento masivo i sistemátiko.El dosen elemento es la organisasyon de los prosesos de amortamientos masivos, los kualos empesaron kon la konsentrasyon de la povlasyon djudia en getos i dempues en kampos de konsentrasion i iva akabar kon la yamada «solusion final al problema djudio», ke iva ser simplemente el amortamiento asesinato en masa de todos los djudios. El prinsipal elemento de esta ivan ser los kampos de eksterminio, los kualos ivan fonksionar komo verdaderas entreprisas de muerte.
Durante el Olokosto, unos sesh milyones de djudios (una treséra parte de la povlasion djudia mundial de antonsen) ivan ser exterminados. En alkunos kasos ivan desapareser comunitas enteras, entre eyas la grande komunita djudia de Polonia (de má de tres milyones de personas) i la komunita sefaradi de Salonika, en Gresia.
El Olokósto iva dar el impulso final dio a la kriasyon del estado de Israel, ke iva resivir a los djudios ke ivan sobrevivir el eksterminio.


== Kampos de konsentrasion nazis ==
A sigir se amostra una lista de los kampos de konsentrasion nazis. Estos kampos ivan ser establesidos dentro de Almania dempues de 1933, kuando el Partido Nazi iva arrivar al poder. Despues ivan kriar otros campos en los payises aneksados o invadidos por Almania antes i durante la Dosen Gerra Mundial, komo Olanda i Polonia. Anke algunos campos ivan egzistir poko tyempo, otros fueron uzados asta el fin de la Gerra.
Los kampos de eksterminio se ankontran markados en kolor roza, mientras ke los kampos grandes de otros tipos son de kolor azul. 


== Ver endemás ==
Anne Frank
Babi Yar
Kampo de eksterminio de Treblinka
Konferensia de Evian
Konferensia de Wannsee
Edith Stein
Eksperimentasyon médika nazi
Jenosidio
Istoria del puevlo singaro
Levantamiento del geto de Varsovia
Masakre de Odessa
Maus
Maksimiliano Kolbe
Mit Brennender Sorge
Negasionismo del Olokósto
ODESSA
Viktor Frankl


== Referensias ==


== Atamientos eksternos ==
Holocausto Judío El Holocausto de los Judíos (en Kastilyano)
Ushmm.org - Enciclopedia del Holocausto, en kastilyano.
Yad-Vashem.org.il - Museo del Holocausto de Yad Vashem, en ingles.
El Holocausto – Habad Lubavitch de Uruguay
Twentieth Century Atlas - Holocaust Deaths by Nation (Amortados enel Olokósto por payises, en ingles)
La Historia del Holocausto en Español - USHMM.
[33] VHO
Holocausto y Reconstrucción- Jabad.com
[34] Institute for Historical Review
[35] Adelaide Institute
Los malagueños de Mauthausen
Topografía de la memoria. Memoriales históricos de los campos de concentración nacionalsocialistas 1933-1945.
Dean, Martin: Robbing the Jews - The Confiscation of Jewish Property in the Holocaust, 1935 - 1945, Cambridge University Press, 2008. (en lingua inglesa)