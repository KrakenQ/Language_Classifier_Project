La Sosyeté de la Lingua Turkana (en turko Türk Dil Kurumu) es el ente regulador de la lingua turkana, fondada el 12 de Djulio del anyo 1932 i kon la su sede en Ankara, en la Turkiya. La asosiasiyon fonksiona komo la avtoridad ofisyala de la lingua (afilú sin dinguna huersa konstitusiyonala) i la su lavor es kontribuyir a la abediguasiyon de la Lingua turkana i de otras linguas pertenesientes a la famiya turka de linguas; endemas, es la kuala publika i aktualisa el diksionario ofisial de la lingua turkana, yamado Güncel Türkçe Sözlük.


== Istorya ==
La sosyeté fue establesida enel anyo 1932 kon el nombre Türk Dili Tetkik Cemiyeti (Sosyeté para la Peskisa de la Lingua Turkana) basho la inisiativa de Mustafa Kemal Atatürk, el fondador i primér presidente de la Repuvlika de Turkiya por los eskritores Samih Rıfat, Ruşen Eşref Ünaydın, Celâl Sahir Erozan i Yakup Kadri Karaosmanoğlu, los kualos endemas eran myémbros de la Gran Asamblea Nasionala de la Turkiya. El espesialista shefe i Sekretario Jeneral de la sosyetá era el armenio Agop Dilaçar, el kualo lavoró desde 1934, asta la su muerte enel anyo 1979.


== Enlasos eksternos ==
Pajina web de la Sosyeté de la Lingua Turkana