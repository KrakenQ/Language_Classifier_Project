Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.Guatemala, ofisialamente en lingua kastilyana República de Guatemala, es un paiz ke se topa al norte dela Amerika Sentrala; es un payis kon muncha kultura orijinala, por modre de la meskla de las kulturas maya i la enfluensia espanyola durante la kolonia kastilyana, por kualo es konsiderado un paiz multikulturalo, multilingual i multietniko, endemas de tener una gran biodiversidad.Es el paiz mas povlado de la Amerika Sentrala, konta kon un desvelopamiento medio en la ekonomia, la mayor parte del nifus vive en zonas ruralas i el su orijen es indijena. La Sivdad de Guatemala es la mayor zona metropolitana del paiz, el su desvelopamiento es alto, en kompetensia a otras sivdades de Guatemala i dela Amérika Sentrala.


== Etimolojia ==
El nombre Guatemala es orijinalo del biervo en lingua nahuatl Quauhtlemallan, el kualo sinyifika lugar kon munchos arvoles. El nombre del paiz deriva del nombre de la Sivdad de Guatemala.


== Istoria ==
La primera evidensia de umanos ke avitaron la Guatemala data de 12,000 anyos aK. ay puntas de flechas de obsidiana topadas en varios lugares del paiz, asegun la presensia umana afinkada enla data de 18,000 anyos aK. Egzisten sitios arkeolojikos primitivos de kazadores i rekolektores de frutos. En el Petén i en Pasifiko ay un desvelopamiento agrikola aze 3500 aK. Endemas ay sitios de afinkamiento de 6500 anyos aK. dela rejion del Quiché i las planadas altas, tambyen en Sipacate i Escuintla ande ay esas evidensias.


== Jeografia ==
El territorio guatemalano komparte frontieras kon Meksiko al oeste i al norte, kon El Salvador, Honduras I el Oseano Pasifiko al sud, kon la mar Karibe aleste. El paiz es apartajado en veintitres departamentos administrativos, la kapitala es Sivdad de Guatemala. La nasyon es parte del territorio de la Amerika Sentrala.
La Repuvlika de Guatemala se topa en las koordenadas jeografikas del meridiano de Greenwich latitud norte 15º 30' 00 minima, 13º 00' 00 maxima, longitud oeste 90º 15' 00 minima, 94º 14' 00 maxima.La su jeografía fisika es una grande parte montanyosa. Hay aki, playas en su litoral del Pasífiko i planadas de sharas al norte del paiz. Es atravesada en su parte sentral por la Kordiyera de los Cuchumatanes i parte de la Serralada Madre del Sud.
A pesar de ser un paiz chiko, konta kon una grande diversidad biolojika.


=== Klima ===
El klima es diverso, en alkunos lugares la temperatura es templada, en otros lugares es kaliente, prinsipalmente en arias tropikalas.

Paizajes de Guatemala
		
		
		
		
		
		


== Governo i administrasion ==


=== Organizasion territoriala ===


== Demografia ==
Guatemala ay 16 051 208 avitantes, la mayor konsentrasion mora en la Sivdad de Guatemala y la su zona metropolitan, tambyen en la rejion fronteriza kon El Salvador i Meksiko.


=== Relijion ===

La relijion mas praktikada en la Repuvlika de Guatemala es el kristianizmo katoliko, el 50% se konfieza de esta kreyensia, ma es redusido en anyos freskos por el avanzo del Protestantizmo. Dentro del protestantismo, una de las konfesiones ke mas amuchigua, es la de los evanjelikos i Testemunyos de Jehova, endemas, las iglezias pentekostalas tambien konsentran muevos kreyentes, iglezias ke se amagan ansi mismas komo solo kristianos; otras iglezias son las evanjelikas, la piedra angular i la luz del Olam.


== Kultura ==
Guatemala es uno de los paizes del kontinente Amerikano kon una geande diversidad kulturala, munchas etnias konviven en el paiz sentroamerikano.


== Espor ==
El espor mas djogado en Guatemala es el futbol, el paiz konta kon una federasion de Futbol ke partisipa en CONCACAF.


== Ver endemas ==
Amerika Sentrala


== Referensias ==


== Atamientos eksternos ==