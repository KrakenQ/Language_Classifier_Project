Mevaseret Zion (en ivrit מבשרת ציון, «la mensajera de Zion», y en arabo قالونيا) es un konsesho lokal del distrito de Yerushalayim, yisraeli ubikado a unos dies kilometros al oryente de Yerushalayim, en la Otopista 1, la prinsipal via de komunikasyon entre Yerushalayim i Tel Aviv. El munisipio y el su nombre son una kombinasyon de Mevaseret Yerushalaim i Maoz Zion. Maoz Zion, fondada en 1951 por olim de Irak, Kurdistan, Iran y el Magreb, y Mevaseret Yerushalayim”, fondada en 1956 por olim del Nord de Afrika. El nombre resultante de la union es Mevaseret Zion, ke sinyifika «la mensajera de Zion», i se tomo de la Biblia (Yeshayahu 40,9). El sentro del munisipio unifikado es de mueva konstruksiyon por lo ke no pertenesio a ninguno de los dos belediyes orijinalos. 
Mevaseret Zion es tambien el lugar ande se topan las ambasadas de Bolivia i Paraguay.
La montanya del Kastil (Al-Qastal), serkana a Maoz Zion i los su alrededores ivan ser  testigos de una de las grandes batalyas de la Gerra araba-israeli de 1948.
En la sivdad egziste la keilá  Mevasseret Zion (en ivrit, קהילת מבשרת ציון, Keilá de Mevaseret Tzion), una keilá reformista mueva kriada enel anyo 1991 por sinko famiyas de la sivdad. Uno de los sus prinsipios basikos es de la partisipasyon egalitaria de la mujer en todos los asuntos de la relijion. Endemas, adjudan a resisbir a los olim muevos ke yegan a la sivdad, ke vienen de Etiopia i de Bosnia i Herzegovina. Ma komo no es una keilá ortodoksa, no resiven adjuda de la Medinat. 
Komo rabina del grupo esta lavorando Maya Leibovitch, la prima mujer ke es ordenada rabina. Entre 150 i 200 famiyas konforman oy endia parte de la keilá, le endemas tiene una skola primaria.


== Sivdades ermanadas ==
 White Plains, Estatos Unitos d'Amerika
 Sankt Augustin, Almania


== Enlasos eksternos ==
Pajina web del munisipio (en ivrit)