Yakutsk (en russo: Якутск; en yakuto: Дьокуускай) es una sivdad russa, kapitala dela repúvlika de Sakhá, enla Siberia orientala, ubikada unos 450 km del sírkulo polar ártiko. La su poblasión tínia 269.601 avitantes, asigún el senso enel anyo 2010. Endagora es la sivdad más poblada enel noreste dela Rusia i la tersera sivdad en todo el Leshano Oriente.
Yakutsk se ankuentra enlas yanuras del vaye del río Lena i es un emportante sentro kultural, sientífiko i ekonómiko dela rejión, endemás komo prensipal porto del río Lena i oy está proveyendo diamantes. Akí enla sivdad se ankuentran la Universita Federala del Noreste, i los aeroportos de Yakutsk i Magan.


== Istorya ==
La sivdad es fondada komo un asentamyento kosako el 25 de septembre de 1632 i no hue realmente una sivdad asta ke hueron ankontradas reservas de oro enla Siberia del fin del syéklo XIX. Las reservas hueron eksploradas intensivamente durante el governo de Stalin enla URSS, ke konsige aportando así kon el desvelopamyento urbano dela sivdad.


== Enlasos eksternos ==
Oja web dela sivdad de Yakutsk (en russo)