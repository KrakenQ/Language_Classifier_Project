La Myél es un likido dulse i espeso produzido por las bezbas kon el nektar de las flores o de sekresiones de partes bivas de plantas o de ekskresiones de inséktos ke shupan plantas. Las bezbas lo arrekojen, trokan i komvinan kon otras sustansias i lo almasenan en los panales de sera donde la myél madura. La teknica para ekstraer la myél de los panales de la kolmena de las bezbas se yama apikultura. Las sus karakteristikas fisikas, kimikas y organoleptikas de la myél estan relasionados con el tipo de nektar que eyas arrekojen de las flores.


== Istoria ==
La myél tiene las sus kualitas rekonosidas i uzadas por el ombre desde ase munshos anyos, komo alimento i para dar dulsor naturalmente. El su poder de endulsamento es dos veses mayor ke el de la azukar. Egzisten referencias istorikas; endemás de las vezes ke es mensionada en la Torá, munshos otros pueblos, komo los antikos ejipsios o los grégos, por egzemplo, se ivan referir a la myél komo un produkto sagrado, yegando a uzarse para pagar los impostos. En ekskavasiones ejipsias de maz de 3.000 anyos fueron ankontradas chanakas tapadas i yenas de myél en perfekto estado. Las bezbas la fabrikan en una gran kantitá, kaji tres veses mas de la ke presisan para bivir, por lo ke siempre el ombre pudo uzarla i poko a poko aprender a domestikar la bezba para uzar la su myél.


== Tipos ==
Asigún el su orijen, se diferensia entre:

Myel de flores: la produsida por las bezbas kon el nektar de las flores. egzisten munshas variedades:
monofloral: es la myél en la ke las bezbas sólu tomaron un solo tipo de nektar. Las mas konisidas son de kastanyo, romero, tomiyo, brezo, portokal o asahar, tilo, róza, akasya, eukalipto, lavanda o kantueso, Sarsamora, alfalfa i otras.
multifloral («mil flores»): del nektar de varias espesies diferentes, i en proporsiones ke no son konstantes.
de montanya, i del dezierto (varadulse, meskite, gatun), ke son tipos espesiales de mil flores.Myél de myélada o myélato, rozío de myél,  myél de rozío o myél de boske: es la produsida por las besbas kon las sekresiones dulses de pulgones, koshinuyas i otros insektos shupadores de savia, normalmente de pinos, avetos, ensinas, alkornokes i otro arboles. Este tipo de myél es menos dulse, de kolor muy oskuro, se ase solida kon difikultá, i tyene olor i sabor espesiados; la myél de myélato de pinos es muy apresiada por su uzo medisinal en Evropa y la Turkiya.La myél de flores es transparente y se ase solida kon el tiempo, esto depende de la su procedensia (de ke flores) i de la su temperatura. Por debasho de 14 °C el proseso es mas rapido. Las myéles de brezo se asen duras muy pronto i las de kastanyo tardan munsho. El estudio del polen en la myél virjen ase posible ke se poda determinar el su orijen floral. 
Un efekto sekundario de la recoleksyon del nektar i el polen para la produksyon de myél es la polinizasyon, ke es krusial para la reproduksiyon de las plantas con flores.


== Uzos ==


=== Komo alimento ===
La miel se uza prinsipalmente en la kosina i la pasteleria, komo akompanyamiento del pan o las tostadas, espesialmente, en el desayuno i la merienda i endemas como komplemento de bebidas komo el te. Ya ke es rika en fruktosa, la myél es higroskopika, por lo ke absorbe umedad del aire i al agregar una chika kantitá a panes i pasteles ase ke estos ivan ser duros mas lentamente. La myél virjen tambien kontiene ensimas ke abediguan a la su dijestion, ansí komo vitaminas i antioksidantes. La myél es el ingrediente prinsipal de la idromyél, ke se produse kon la miel i agua, ke tambien es yamada «vino de myél».


=== Medisina ===
La myél tiene munshas propietás medisinales. Se puede uzar eksternamente déke las sus propietás antimikrobios i antiseptikas. Ansí, la myél abedigua a sanar i a prevenir infeksyones en feridas o kemaduras superfisiales. Tambien es uzada en la kosmetika (kremas, maskariyas de limpiesa fasial, tonikos, ets.) déke las sus kualitás astrinjentes y suavisantes.


== Prekausiones ==
El kontenido en minerales es muy chiko. Los mas frekuentes son kalsio, kobre, ferro, magnesio, manganeso, zink, fosforo i potasio. Estan presentes tambien alrededor de la mitad de los aminoasidos egzistentes, asidos organikos (asido asetiko, acido sitriko, entre otros) i vitaminas del komplejo B, vitamina C, D y E. La myél tiene una variedad konsiderable de antioksidantes (flavonoides i fenoles).


== Produktos relasionados ==
Endemas de la myél, las bezbas produsen otros produktos emportántes, komo el polen, la sera, la djalea real, i los propoleos.


== Enlasos eksternos ==
Cultura Apícola: Producción y Comercialización de la Miel. (en espanyol)
Norma de la miel según el Codex Alimentarius (en espanyol)
Muñoz et al. 2007 Quimica Nova 30 (en espanyol)