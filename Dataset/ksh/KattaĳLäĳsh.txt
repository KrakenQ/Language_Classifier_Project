En Kattaĳ Läĳsh — dat säät dä Name — ess en Läisch, di ėn ner Kattaĳ stisch. Wi küdd enne Duude en en Kattaĳ? Dä eß doch ned uß  Pappendäkkel l? Nää, eßß e net, dat mööd Er jäz suzesare jätt „ėn Aanförunge“ foschtonn, ed ess en „Läĳsch“ enn enner Kattaĳ odder esu jäd äänljjem, allso mieh enne duude  Endrach  enn enner Lėßß, odder en  Kattaĳ Kaat met nix drop wat lääve däät, käĳne rishtijje Duude us Fläĳsj un Blood.
Wi kumme Kattaĳ Läĳsche en en Kattaĳ erinn? Pass op, dat kannß de esu hann: Do melds Disch öönzwo aan, zom Bäĳschpill obb enner Websigk, un dann küßß De ni mi vidder noh do. Un Zack! es uß dinge Aanmeldung en Kattaĳ Läĳsch jewoode, op dä Websigk.
Et jit Lück, di maache sijj enne Spaßß do drußß, dat se sijj en jeede Lėßß endraare, en jeden Foaĳn enträdde, jeeden Kattaloch beställe, jeede Zäddel ußfölle un ungerschriive, un wat nidd all. Un dann hann se hengernoh met nix mieh jädd am Hoot hann/am Hoot. Su n Lück prodduzeere unn hingerlooße Kattaĳ Läĳsche ze baasch.
Ävver janz ursprönglish, dat wolle mer on noch saare, äntstundte Kattaĳ Läĳsche och wääje rischtijje Dude. Do kräät äĳn övver Johre ėmmer dor neußte Forsandthuußkattaloch zojescheck, dann eßß e jestůrrve. Ävver em Forsandthuuß wäĳs et noch Käĳne. Un schoon hann di jen Kattaĳ Läĳsch mieh em  Kompjuter. Su kann t jonn. Dä Kattaloch kridd er jedenfallß wigger zojescheck, beß dadd et aĳne merrək. Dä moss och ja nit stėrrve, ed rigg, wänn hä ömtrigg un verjißß de Nohsänndunge bäĳ de Poßß.