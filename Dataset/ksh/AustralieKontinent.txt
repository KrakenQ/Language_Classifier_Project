Außtraalije is ennen Äädäjl un enen Kontinent. Et hätt och noch ene paar Inselsche, die zo dem Festland jehöre. 
Fröher han de Lück Außtraalije uch Neuholland jenannt. Hück wet et äver uch Oz jenannt oder Down Under. 


== Füssische Jeografi ==
Außtraalije hät ne dröje Hinterland, äver im Osten is et bejrenzt dursch die Great Diving Range mit dem Mount Kosciuszko mit enner Hüh vun 2228m. De Berje jehen bis nooch Victoria im Südosten. Im Westen leeve nit so vill Lück, weil et einfach zo drüsch is. Da sin die außtraalije Wöste wie de Nullarbor-Wöste. In der Wöste sin äver uch en paar Hüjel wie de Macdonnel Ranges. Ene andere Hüjel es de Uluru, der is ene hilije Schtätt för de Aborigines.
De Houpschtadt vun Außtraalije is Canberra. Dat is ene jeplannte Schtadt, weil sich Sydney un Melbourne nit entscheide kunnte, wer dann nu Houpschtadt wird. 
De jrößte Schtädte sin Sydney (3,7 Mio. Lück), Melbourne (3,6 Mio. Lück), Brisbane (1,7 Mio. Lück), Perth (1,4 Mio. Lück) und Adelaide (1,1 Mio. Lück).


== Politische Entwicklung ==
Zick dem 3. Dezember 2007 is Kevin Rudd vun der außtraalije Labor Party Premierminister vum außtraalije Bund und domit is et nich mehr de John Howard. De janze Bundesstaate und Territorien vun Außtraalije sin wede uch vun Labor rejiert.
Et wet jesaat, dat et die Umweltpolitik vun John Howard wor, die den Bürjern nich jefalle hätt, un de Kevin Rudd hätt jesaat, dat er, wenn er jewinnt, dat Kyoto-Protokoll ungerschrieve deit. Wat er dann uch am eeste Dag jemaat hät. 


== Nationalfärv ==
De Jeneraljovernör Sir Ninian Stephen hät am 19. Aüril 1984 jold und jrün als de offizielle Nationalfarve vun Außtraalije erklärt (nich zu verwechsele mit den amtlichen Farven vun der außtraalije Flagge). Denn bis dahin hät Außtraalije noch keine eijene Nationalfarve jehabt. De Außtraalijer neeme jetz de Farve jern bei internationalen Wettkämpfen.