Lengeschdörp es ene Stadtdeel van Düren on ligg em Südde van d'r Stadt töüsche Rölsdörp, Nedderau on Krockhuse. Et hätt 3704 Enwonne.


== Jeojrafie on Laje ==
Lengeschdörp befengk sech em Südde van d'r Stadt Düre on jränz aan Nedderau on Krockhuse em Osste, aan Rölsdörp em Noorde on Bäêzbuir em Süd-Wesste. Em Südde ligg zoademm de Jemeende Krötzau on et kleen Dörpche Kofferoêt. 
Dorch Lengeschdörp fleeße zwej Jewäßße: de Rur on dä Lengeschdörpe Mölledejch. 


== Jeschichte ==
De iêschte Kiêh, dat Lengeschdörp uêkondlich jenanngk weed, es em Joêh 1005, als dä Kaiser Drickes II. (Em huhdütsche Heinrich II.) eenije lengeschdörpe Juutshhaufe aan't Adalbertsstift en Oche avjejääve hätt. 1246 hätt dä Kaiser Friedes II. (hd. Friedrich II.) dann de janze freje Richsstadt Düre metsamp Lengeschdörp aan de Häêzööje van Jöllesch vepängk. 
Aanfang vamm 17. Joêhondet wood en Lengeschdörp een Iesehütt jebout. En de zegg van de Industrialisierung wood em Oêt een van de bekanneste Stoahlhütte en Europa bedrieve, en d'r fass alle Schiene vamm dütsche Iesebahnnätz jejosse wodde sinn. Em Joar 1820 hant de Bröde Everhard on Willem Hoesch et Werk jekoof on Willem senge Sunn Leopold hätt dann 1871 dä Hoesch-Konzern en Doêtmongk jejröngk. Die Hütt en Lengeschdörp ävve wood en de zwejde Hälevde vamm 20. Joêhondet jeschlosse. 


== Boudenkmäle en Lengeschdörp ==
Haufanlaje Schmalenburch
Wonnhuus Hauptstr. 80
Wonnhuus Hauptstr. 102
Huus Pimmenesch
Ehem. Bachemshauf Saint-Hubert-Straße 2
Wonnhuus Hüttenstr. 17–19
Weckshauf Schmalenburg 1
Wonnhuus (Torboje on Bejrenzungsmuur) Hauptstr. 133
Juppskapellche
Tünneskapellche
Hajelkrötz aan de K 27
Weechkrötz Wolffsgasse/Hauptstr.
Lengeschdörpe Mölledejch, Bereich Boisdörpe Möll
Wonnhuus Hauptstr. 135
Ehem. Pastoratsjebou (Fa. Eberhard Hoesch), Hüttenstr. 27
Jießereihalle Fa. E. Hoesch, Hüttenstr.
Huus Bischoff, Hauptstr. 119
Kath. Kerch St. Mejchel met Benedikt Dreyer Altar
Weechkrötz Ruudes Krötz
Huus Hauptstr. 73
Haufanlaje Hauptstr. 71
Mölljebou vamm ehem. Everhardshamme met Mölledejch on Flutjrave


== Infrastruktur ==
Lengeschdörp hätt ene Bahnhauf aan d'r Rurdaalbahn-Linie, die töüsche'm Houpbahnhauf Düre on Heimisch hen on häê fährt. 
Zoademm jitt et een Jrongkschüll on drej Kengejaade. 
En Lengeschdörp befengk sech och dat Krängkehuus St. Augustinus.


== Museie ==

En dä Oêt jitt et zwei Museien: de Dürener Fastelovend-Museium on et Füêwehrmuseum. 


== Städtefrönkschaffte ==
Lengeschdörp hätt vanaan 2012 een Stadtfröngschaff met de bayrische Jemeende Lechbruck am See.


== Literatur ==
Günter Breuer (2009): Die Ortsnamen des Kreises Düren. Shaker Verlag. Aachen. ISBN 978-3-8322-8475-6


== Verwies ==