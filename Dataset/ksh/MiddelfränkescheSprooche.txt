Als Middelfränkesche Sprooche deet me zesammen et Ripoarisch on et Moselfränkesch bezeechne. Se wääde von de deutsche Dialekkwessenschaff als en eng verwandt Jrupp verstande. Dä wichtiste Ungescheed zweschen innen ess et Foljende: Wann irjends em Ripoarisch -rp udde -lp- vürkütt, dann hann de Moselfränkesche Dialekte do die Kläng -rf- on -lf. Zom Beispill sät me anstatt Dörp, Hölp do unge Dörf, Hölf. 
Von de Dialekkwessenschaff wör dat all alles. Natüerlich jit et von Dörp ze Dörp noch mieh Ungescheed.