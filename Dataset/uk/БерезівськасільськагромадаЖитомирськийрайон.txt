Березівська сільська територіальна громада — об'єднана територіальна громада в Україні, в новоствореному Житомирському районі Житомирської області, з адміністративним центром в селі Березівка.
Площа громади — 234,4 км², населення — 9 071 особа (2020 р.).
Утворена відповідно до розпорядження Кабінету Міністрів України № 711-р від 12 червня 2020 року «Про визначення адміністративних центрів та затвердження територій територіальних громад Житомирської області» шляхом об'єднання Березівської, Василівської, Заможненської, Іванівської та Садківської сільських рад ліквідованого Житомирського району Житомирської області.


== Населені пункти ==
До складу громади увійшли села Барашівка, Березівка, Богданівка, Болярка, Бондарці, Василівка, Вигода, Давидівка, Дубовець, Заможне, Іванівка, Мусіївка, Нова Василівка, Рудківка, Садки та Черемошне.


== Примітки ==


== Посилання ==
Березівська сільська громада. Житомирська область
Геопортал адміністративно-територіального устрою України. Березівська сільська громада