Анато́лій Олекса́ндрович Діде́нко (нар. 9 червня 1982, Миколаїв, Українська РСР, СРСР) — український футболіст, нападник футбольного клубу «Чорноморець» (Одеса). Золотий призер першості футбольної національної ліги Росії, півфіналіст та фіналіст кубку України, бронзовий призер чемпіонату України, а також найкращий бомбардир «Чорноморця» сезону 2010–2011 років.


== Життєпис ==


=== Клубна кар'єра ===


==== Перші роки та «Амкар» ====
Анатолій Олександрович Діденко народився 9 червня 1982 року в українському місті Миколаїв. Він вихованець дитячо-юнацької спортивної школи муніципального футбольного клубу «Миколаїв». Перший тренером юнака став А. В. Сум. Професійну кар'єру Анатолій почав у тому ж рідному футбольному клубі «Миколаїв». Там він провів три сезони, зігравши 35 матчів у чемпіонаті, 2 матчі у кубку та забивши тільки один м'яч. За час перебування у миколаївському клубі Діденко неодноразово виступав за друголіговий клуб «Олімпія ФК АЕС» з Южноукраїнська Миколаївської області.
2004 року молодий український футболіст підписав контракт з російським «Амкаром», що на той час виступав у першому дивізіоні. Першого ж сезону 2003 року Анатолій разом із командою здобуває перше місце у дивізіоні, перейшовши таким чином у наступному сезоні до прем'єр ліги. Всього за час перебування у томському клубі Діденко зіграв 51 матч та забив 1 м'яч.


==== «Металіст» та «Чорноморець» ====
2006 року підписує контракт з харківським «Металістом». Першого сезону, 2005–2006 років Анатолій зіграв всього 7 матчів у національному чемпіонаті, а «Металіст» зайняв 5-ту сходинку у турнірній таблиці вищої ліги. Але наступного сезону миколаївець вже грав більше в основному складі і забив чотири голи за сезон. До того ж команда здобула третє місце у чемпіонаті. За час перебування серед харків'ян миколаївський форвард забив всього п'ять м'ячів з 43 ігор, але встиг побувати в оренді у таких клубах, як ужгородська «Говерла» та луганська «Зоря», де зіграв по декілька ігор.
У середині сезону 2008–2009 років, у січні 2009 року, Анатолій підписав контракт з одеським «Чорноморцем». Перші півтора сезони Анатолій грав за основний склад у прем'єр лізі, але після сезону 2009–2010 клуб вилитів до першої ліги. Наступного року тренером команди став Роман Григорчук, у результаті чого клуб поновився у лізі, а Діденко став найкращим бомбардиром сезону, забивши 10 з 55 м'ячів забитих командою за сезон. У наступних сезонах 2011–2012 та 2012–2013 «моряки» піднялися до шостого місця у турнірній таблиці ліги, а останнього сезону дійшли до фіналу кубку України, де програли донецькому «Шахтарю», але це дало змогу зіграти у Суперкубку країни та наступного сезону виступити у Лізі Європи. 5 липня 2018 року ЗМI повiдомили що Анатолій Діденко знову підписав контракт з одеським «Чорноморцем». 15 грудня 2018 року стало вiдомо, що Анатолiй, який розпочав сезон 2018/19 як основний капiтан одеської команди, покинув «Чорноморець».


==== «Волинь» ====
Влітку 2015 року разом з низкою інших гравців покинув «Чорноморець» і незабаром на правах вільного агента став гравцем луцької «Волині».


==== «Марiуполь» ====


==== Статистика виступів ====


== Титули, рекорди та досягнення ==


=== Командні ===


==== Україна ====
«Металіст» Харків:

 Бронзовий призер вищої ліги чемпіонату України (1): 2006–2007, 2007—2008.
 Півфіналіст Кубка України (1): 2006–2007.«Чорноморець» Одеса:

 Фіналіст Кубка України (1): 2012—2013.
 Півфіналіст Кубка України (1): 2013–2014.
 Срібний призер першої ліги чемпіонату України (1): 2010—2011.


==== Росія ====
«Амкар»:

 Золотий призер першого дивізіону Росії (1): 2003.


=== Індивідуальні ===
Найкращий бомбардир «Чорноморця» сезону 2010–2011 років. (10 голів)


=== Рекорди ===
«Чорноморець» Одеса:

Найбільша кількість голів у всіх змаганнях серед півзахисників в український період історії клубу. (28 голів)
Найбільша кількість голів у чемпіонаті України серед півзахисників. (23 голів)


== Примітки ==


== Посилання ==
Статистика виступів в Україні на офіційному сайті УАФ
Візитка на офіційному сайті Української Прем'єр-ліги (архівна версія)
Профіль футболіста на сайті soccerway.com (англ.) (нім.)
Діденко Анатолій Олександрович на сайті transfermarkt.com (англ.) (нім.) (італ.) (ісп.) (порт.) (пол.) (нід.)
Статистика виступів гравця на сайті allplayers.in.ua
Діденко Анатолій Олександрович на офіційному сайті ФК «Чорноморець» Одеса (рос.)
Діденко Анатолій Олександрович на історичному сайті «Одесский футбол» (рос.)