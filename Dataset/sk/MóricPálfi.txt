Gróf Móric Pálfi (staršie Pálffy) z Erdődu (* 12. júl 1812, Častá - Červený Kameň - † 14. september 1897, Kaltenleutgeben) bol uhorský šľachtic, politik, generál a miestodržiteľ (námestník). 


== Životopis ==
Narodil sa v rodine Františka (VI.) Pálfiho (1785-1841) a jeho manželky grófky Márie Jozefy Terézie Erdődy de Monyorókerék et Monoszló (1788 - 1813). Oženil sa v roku 1850 vo Viedni s grófkou Paulínou Wilczek (1829 - 1894).  
Roku 1862 povolil založenie Matice slovenskej. Bol príslušníkom červenokamenskej línie staršej vetvy Pálfiovcov, významná postava 2. polovice 19. storočia, konzervatívny politik a stúpenec Habsburgovcov. 
Bol členom Nábožného združenia saleziánskych spolupracovníkov (tretí rád saleziánov), ktorý založil v roku 1876 taliansky kňaz Ján Bosco.


== Ocenenie ==
Veľkríž Leopoldovho rádu, 1865
Rád zlatého rúna, 1889


== Referencie ==


== Literatúra ==
Slovenský biografický slovník
Pallas Nagylexikon


== Externé odkazy ==
Portrét na EUROPEANA na hrade Červený Kameň
Záznam o narodení a krste v matrike; pokrstený ako Maria Mauritius Carolus Ernestus Fidelis Henricus Pálffy