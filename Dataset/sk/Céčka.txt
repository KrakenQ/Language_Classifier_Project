Céčka boli populárna hračka detí a mládeže v Česko-Slovensku v 80. rokoch a začiatkom 90. rokov 20. storočia. Pôvodne sa vyrábali ako súčasti závesov do okien a dverí, no neskôr sa stali cenným zberateľským artiklom. Okolo céčiek sa spontánne rozpútalo doslova šialenstvo. Tieto plastové výlisky v tvare písmena C s veľkosťou okolo 1,5 cm bolo možné spojením zreťaziť a slúžili na hranie, ako módny doplnok alebo aj ako platidlo pre výmenný obchod. S céčkami deti hrávali tzv. čiaru, čo bola hazardná hra, pri ktorej ten, kto hodil najbližšie k čiare, vyhrával všetky vsadené céčka ostatných hráčov.


== Externé odkazy ==
Céčka boli v ČSSR vzácne ako tvrdá mena
Céčka budou muzejní exponát