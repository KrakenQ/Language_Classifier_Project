Svätý Anicet, latinsky: Anicetus,  bol 11. pápež,  bol  Sýrčan z Emesy  Homs. Bol pravdepodobne v styku s Hegesippom, autorom antignostickych diel. Čoskoro po nastúpení do úradu ho navštívil Polykarp, 80-ročný biskup zo Smyrny, ktorý keď dosiahli dohodu o iných sporných otázkach, sa ho pokúsil presvedčiť, aby prijal prax cirkví Malej Ázie a slávil Veľkú Noc 14. židovského mesiaca nisan (deň Paschy) - tzv. quartodecimanský dátum. V tom čase rímska cirkev nemala osobitný veľkonočný sviatok a Anicet sa mohol odvolať na to, že cíti povinnosť pridŕžať sa zvyku svojich predchodcov sláviť Pánovo vzkriesenie každú nedeľu. Biskupi ostali v priateľskom vzťahu a Anicet pozval Polykarpa, aby viedol omšu. Hoci o jeho činnosti nie je nič iné známe, musel byť v styku s Hegesippom. Bol to pravdepodobne Anicet, kto postavil sv. Petrovi pamätnú svätyňu na Vatikánskom kopci. Tradícii, že zomrel mučeníckou smrťou, chýbajú dôkazy. Sviatok je 20. apríla.


== Zdroj ==
J. N. D. Kelly.: Pápeži dvoch tisícročí. Bratislava: Roal, 1994, s. 11. ISBN 80-88706-00-9


== Iné projekty ==

 Commons ponúka multimediálne súbory na tému Anicet


== Externé odkazy ==
FILIT – zdroj, z ktorého pôvodne čerpal tento článok.
The Catholic Encyclopedia - www.newadvent.org
Documenta Catholica Omnia - www.documentacatholicaomnia.eu