Lázně Darkov (nem. Darkau, poľ. Darków) je časť okresného mesta Karviná, ležiaceho na severovýchode Česka. Darkov je známy predovšetkým svojimi kúpeľmi, kde sa liečia poruchy pohybového ústrojenstva, neurologické indikácie, poúrazové a pooperačné stavy. V blízkosti Darkova sa nachádza baňa Darkov.


== Dejiny ==
Darkovské kúpele boli založené v polovici 19. storočia vďaka nálezom prameňov treťohornej reliktnej silne mineralizovanej jódobrómovej soľanky. Táto liečivá voda, ktorá sa využíva na liečivé kúpele, má blahodárne účinky na pohybový aparát. Nález urobil na svojich pozemkoch barón Georg Bees z Chrastiny pri pokusných vrtoch v uhoľných slojoch. V miestach dnešného kúpeľného parku začali po roku 1866 vyrastať prvé kúpeľné domy. Z tejto doby pochádza aj dodnes zachovaný secesný Spoločenský dom. Zároveň bola Darkovská soľ distribuovaná do celej Európy. Na začiatku 20. storočia potom boli vybudované moderné kúpele a väčšina funkcionalistických liečebných domov slúži svojmu účelu dodnes.
V 70. rokoch 20. storočia došlo k výraznej modernizácii kúpeľov vybudovaním moderného rehabilitačného sanatória na opačnom konci Karvinej. V tej dobe už boli kúpele vyhľadávané nielen doma, ale aj početnou zahraničnou klientelou. Význam pôvodných darkovských kúpeľov tým však upadol.
Pôvodná prímestská časť Darkov bola značne poškodená z dôvodu ťažby uhlia a s tým spojeným poddolovaním tejto lokality. Z pôvodného Darkova zostali iba staré kúpele, kúpeľný park a niekoľko domov na pravom brehu rieky Olše. V tejto časti Darkova nebola zatiaľ ťažba povolená. V podkopávanej časti, ktorá sa nachádza za riekou, sú dnes už iba početné záhradkárskej kolónie a niekoľko málo domov. Významnou pamiatkou je Most Sokolovských hrdinov cez rieku Olšu z roku 1925, architektonický skvost, teraz rekonštruovaný.


== Doprava ==
V Darkove sa nachádza železničná zastávka na trati 320 Karviná-Darkov. Výpravná budova z roku 1963 bola po roku 2000 zbúraná. Dnes už väčšina vlakov touto zastávkou prechádza, zastavujú tu len niektoré osobné vlaky. Avšak objekt pôvodnej železničnej zastávky Karviná-Darkov kúpele v roku 1963 zrušenej Miestnej železnice Petrovice - Karviná stále stojí. Darkov obsluhovali dve pravidelné linky MHD mesta Karviná. Linka 516, ktorá vychádzala zo zastávky Karviná, Fryštát, autobusová stanica, prechádza cez poddolovanú časť Darkova a pokračovala ďalej do konečnej Karviná, Doly, Barbora (zrušená pre nízke využívanie). Linka číslo 517, ktorá tiež vychádza z autobusovej stanice a končí v zastávke Karviná, Darkov, kúpele, funguje doteraz. Ďalej je možné sa do kúpeľov dostať linkovými spojmi, ktoré zastavujú na zastávke Karviná, Darkov, pomocný závod.


== Galéria ==

		
		
		
		
		


== Referencie ==


== Iné projekty ==

 Commons ponúka multimediálne súbory na tému Lázně Darkov}


== Externé odkazy ==
Kúpele Darkov na stránkach moje-lazne.cz


== Zdroj ==
Tento článok je čiastočný alebo úplný preklad článku Lázně Darkov na českej Wikipédii.