Vava'u je skupina približne päťdesiatich ostrovov, nachádza sa 270 km. severne od Tongatapu. 
Patrí do súostrovia Kráľovstva Tonga v juhozápadnom  Pacifiku. Ostrovy sú nízke, neobývané iba dvadsať z nich je obývaných, zväčša sú koralové, len trinásť z nich sú vyššie ako atoly. Najvyšší siaha do výšky asi 204 metrov nad hladinu oceánu. Ostrov Vava'u má 90 km. štvorcových. Na ostrovoch žije asi 20 tisíc obyvateľov. Úradným jazykom je angličtina a taktiež aj domáci jazyk tonga.
Hlavné mesto je Neiafu. Je druhým najväčším mestom v súostroví Tonga. Má asi 5 tisíc obyvateľov. Je hospodárskym a kultúrnym centrom. Rozprestiera sa na 35 štvorcových kilometroch. Ostrovy majú tropické podnebie  s priemernými   zrážkami 2 600 mm. Priemerné teploty sa pohybujú od 25 °C do 29 °C.


== História ==
Súostrovie objavil vo februári  roku 1781 španielsky moreplavec Francisco Antonio Mourelle.
Po zúfalom hľadaní  Mourelle objavil vhodné  miesto na  zakotvenie, po predchádzajúcich neúspešných  pokusoch zakotviť pri  ostrovoch  Fonualei (Ostrov Horkosti) a Late. Z toho dôvodu priamo  na mieste prístav pomenoval ako „útočisko" (dnes  Puerto del Refugio, v tongánčine Puatalefusi alebo Lolo-a-Halaevalu). Pôvodne bol už takto pomenovaný ešte jeden prístav, v zátoke, na  západnom pobreží hlavného ostrova Tonga,  v blízkosti Longomapu. Britský moreplavec James Cook o tejto skupine ostrovov vedel ešte  niekoľko rokov predtým, ale  obyvatelia ostrova Ha'apai ho prehovorili aby na Vava´u nešiel, pretože nebude mať kde zakotviť a on sa nechal prehovoriť.
V roku 1793 priplával  na ostrov pôvodom taliansky moreplavec v službách Španielska Alessandro Malaspina (1754 – 1810), zdržal sa tam  štyri týždne, nadviazal na predchodcu moreplavca  Mourelleho a vyhlásil ostrovy za španielsky majetok.  
Ostrov navštívil  v roku 1787  na lodi  HMS Pandora anglický kapitán Edward Edwards, počas  jeho hľadania vzbúrencov  z lode HMS Bounty.
O niekoľko rokov neskôr si podmanil ostrov panovník  Fin Ulukalala II., po  jeho smrti  v roku 1839 vládu nad ostrovmi prevzal jeho nástupca kráľ  Tuʻi Tonga George Tupou I.  Od čias keď v roku 1845 kodifikoval právo, zjednotil všetky ostrovy Tonga.  Dynastia kráľovského rodu Tupou vládne dodnes.
Od roku 1900 až do vyhlásenia nezávislosti v roku  1970 boli ostrovy pod nadvládou Veľkej Británie 
V júli 2009 bol na Vava'u menovaný guvernérom Hon Luani, ale náhle zomrel 12. mája 2010.


== Stopy  M.R. Štefánika ==
V roku 1911 ostrov Vava'u navštívil  pôvodom slovenský astronóm  Milan Rastislav Štefánik. Prišiel tam  ako člen francúzskej vedeckej astronomickej expedície. Vycestoval 24 februára  z Tahiti, cez Nový Zéland a zdržal sa tam takmer štyri mesiace. Na vŕšku Palese, (dnes Paris-miestna časť Fungamisi), neďaleko prístavu Puerto del Refugio a správneho strediska Neiafu  pozoroval úplné zatmenie Slnka. Vzhľadom na nepriaznivé podmienky dosiahol zo všetkých pozorovaní najlepšie výsledky. Dodnes sa odvtedy  na vŕšku Paris nachádzajú dva betónové podstavce – pylóny  s jeho menom (hvezdárom slúžili ako statívy) podstavce  zhotovil Štefánik. Britská expedícia o pozorovaní na Vava´u  rok po udalosti napísala: "Vzhľadom na  veľmi nepriaznivé  počasie  bolo zatmenie v minulom roku (1911)  pozorované  počas veľkej  oblačnosti. Prednášajúci lektor  mal k dispozícii iba málo získaných výsledkov. Využil však  príležitosť vysvetliť prečo sa expedícia  rozhodla pozorovať zatmenie a prečo bola vyslaná  taká veľká výprava  keď je známe, že mala  k dispozícii  aj  jednu  z lodí  Jeho Veličenstva. Pokiaľ ide o podmienky, ktoré sú príčinou  úplného  zatmenie Slnka a jeho  výskyt,  potom poukázal na to , že súčet celkového čistého času stráveného pri  konkrétnom priamom  pozorovaní, pri  všetkých zatmeniach  ktoré  doposiaľ boli pozorované,  je veľmi krátky  a činí asi menej ako tri hodiny, keďže  zatmenie nemôže trvať dlhšie ako osem minút  a obyčajne  nepresahuje tri minúty."   M.R. Štefánik o pozorovaní zatmenia píše: „ Aby som ta došiel včas, musel som opustiť dňa 24. februára Tahiti, kde som už skoro rok konal astronomické štúdiá, a prejsť súostrovím Cookovým, Novým Zélandom a Tongatapu. V deň môjho príchodu, 7. apríla, sa práve končilo obdobie dažďov a horúčava sa zmierňovala, čo uľahčilo prípravné práce. Moje prístroje boli inštalované na nízkom kopčeku vzdialenom niekoľko sto metrov od prístavu Neiafu"  M.R.Štefánik začiatkom júla 1911 odcestoval cez Austráliu, Srí Lanku do Paríža.
Dva Štefánikove pylóny (statív pod jeho vedecké prístroje) pre Slovensko objavila výprava v roku 1994. Na jednom z pylónov odhalila pamätnú dosku. Časť výpravy sa sem vrátila v roku 1997. Naposledy bola výprava zo Slovenska pri Pylónoch v roku 2011 – pri príležitosti stého výročia Štefánikoho úspešného pozorovania zatmenia Slnka. Výprava odhalila druhú pamätnú dosky. Všetky tri výpravy viedol František Kele.


== Stavby ==
Katolícky kostol Svätého Jozefa z roku 1850 je  postavený na vŕšku  Palese (Paris). Ďalší kostol je  protestantský metodistický  Stojí pri ceste do Tui. Nachádza sa tu i modlitebňa cirkvi Mormónov. Na malom cintoríne v blízkosti križovatky ciest Naufahu a Pou'ono je pochovaná dcéra kráľa  Tu’i Kanokupolu, dvaja misionári a mnoho európskych osadníkov.  Medzi dedinami Feletoa a Mataika je hrob kráľa Fina Ulukalala II. Na ostrovoch sa nachádzajú turistické vyhliadky. Na vrchu Toafa na západe je 128 metrov vysoká rozhľadňa Sia Ko Kafoa. Na severe je postavená 133 metrová rozhľadňa Utula. Južne od obce Longomapu, vedie cesta  do Mo'ungalafa k najvyššiemu 186 metrov vysokému  vrchu na Vava´u nazývanému Mount Talau (Alo-i-Talau). Na ostrove sa nachádza, stredná škola, nemocnica, pobočky viacerých bánk, aj medzinárodné letisko (Lupepau´u) pri dedine Holonga, asi 10 kilometrov severne  od strediska Neiafu.
Hojne sa tam pestuje tropické ovocie. Najčastejšie kokosové orechy,  banány, vanilka, maniok,  bataty, papája. V živočíšnej výrobe je významný chov ošípaných, vo veľkej miere je zastúpený rybolov.Turistickou atrakciou je potápanie v podmorských jaskyniach a v bezprostrednej blízkosti veľrýb - vráskavcov.
V roku 2006 podmorské sopečné erupcie  spôsobili, že sa vytvoril nový ostrov smerom na juhozápad od súostrovia Vava´u.


== Referencie ==


== Iné projekty ==

 Commons ponúka multimediálne súbory na tému Vava’u


== Externé odkazy ==
Oficiálna stránka
Vavaʻu Travel Guide
Vavaʻu
[1]
[2]