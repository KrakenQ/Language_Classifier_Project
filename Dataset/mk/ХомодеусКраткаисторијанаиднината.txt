Хомо деус: Кратка историја на иднината (хебрејски: ההיסטוריה של המחר, англиски: The History of the Tomorrow) – книга од Јувал Ноа Харари, професор на Еврејски универзитет во ЕрусалимЕврејскиот универзитет во Ерусалим. Книгата првично била издадена на хебрејски во 2015 година, на англиски била издадена во септември 2016 година во Обединетото Кралство, а на македонски јазик во 2019 година.
Како и во нејзиниот претходник, Сапиенс: Кратка историја на човештвото, Харари го раскажува текот на историјата при што опишува настани и поединечни човечки искуства, како и етичките прашања поврзани со неговото историско истражување. Сепак, Хомо деус повеќе се занимава со способностите што ги стекнуваат луѓето (Homo sapiens) во текот на нивното постоење и нивната волуција како доминантен вид во светот. Книгата ги опишува човековите тековни способности и достигања и се обидува да наслика слика на иднината. Се дискутираат многу филозофски теми, како хуманизмот, индивудализмот, трансхуманизмот и смртноста.


== Резиме ==
Книгата има за цел да ги испита можностите на иднината на Homo sapiens. Претпоставката нагласува дека во текот на 21 век, човештвото веројатно ќе се обиде да стекне среќа, бесмртност и божествени моќи. Низ книгата, Харари отворено шпекулира со различни начини како оваа амбиција би можела да се оствари во иднина врз основа на минатото и сегашноста.


=== Homo sapiens го освојува светот ===
Првиот дел од книгата го истражува односот меѓу луѓето и другите животно, истражувајќи што довело до доминација на првите.


=== Homo sapiens му дава значење на светот ===
Од јазичната револуција, пред некои 70.000 години, луѓето живееле во "интерсубјективна стварност", како државите, границите, верата, парите и компаниите, сите создадени за да овозможат широка и флексибилна  соработка меѓу поедините човечки битија. Човештвото е издвоено од животните со човечката способност да верува во овие интерсубјективни конструкции кои постојат само во човечкиот ум и кои му даваат сила преку колективното верување.
Огромната способност на човештвото да им дава значење на своите постапки и мисли е она што му овозможува многу достигнувања.
Харари тврди дека хуманизмот е облик на религија која го обожува човештвото наместо Бога. Хуманизмот го става човечкиот род и неговите желби како врвен приоритет во светот, во кој самите луѓе се претставени како доминантни битија. Хуманистите веруваат дека етиката и вредностите извираат интерно од секој поединец, а не од надворешен извор. Во текот на 21 век, Харари верува дека хуманизмот може да ги поттикне луѓето да бараат бесмртност, среќа и моќ.


=== Homo sapiens ја губи контролата ===
Технолошкиот развој ја загрози континуираната способност на луѓето да им дава значење на нивните животи. Харари сугерира можност за замена на човечкиот вид со надчовек, или "homo deus" (човек-бог) обдарен со способности како вечен живот.
Последната глава сугерира можност дека луѓето се алгоритми, и како таков Homo sapiens не може да доминира во светот каде големите податоци стануваат парадигма.
Книгата завршува со следното прашање упатено кон читателот:"Што ќе се случи со општеството, политиката и секојдневниот живот кога несвесните, но високоинтелигентни алгоритми ќе нè познаваат подобро отколку што се познаваме ние себеси?" .


== Награди и почести ==
Магазинот Тајм го наведе Хомо деус во десетте најдобри нефантастични книги во 2017 година.
Велком ја ставил Хомо деус на списокот за нивната награда за книга наr 2017 година.


== Преводи ==
Книгата е преведена на следниве јазици:


== Забелешки и наводи ==


== Надворешни врски ==
Public conversation on the book with BBC producer at London's Emmanuel Centre on 5 September 2016 – 1 hour 31 minutes, including Q&A. Intelligence Squared/YouTube
Book review of Homo Deus: A Brief History of Tomorrow. In Med Health Care and Philos (2018). Retrieved 16 August 2018.