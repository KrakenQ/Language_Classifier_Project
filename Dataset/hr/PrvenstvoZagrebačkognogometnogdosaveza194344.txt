Prvenstvo Zagrebačkog nogometnog dosaveza 1943./44. bilo je izlučno nogometno natjecanje za “Natjecanje u hrvatskom državnom razredu“ 1944. u organizaciji Zagrebačkog nogometnog dosaveza. Natjecanje je započelo na jesen 1943. godine, a završilo krajem lipnja 1944. godine.


== Natjecateljski sustav ==
Odigrana su dva zasebna prvenstva na području Zagrebačkog nogometnog dosaveza: Prvenstvo Zagreba i Prvenstvo provincije. U prvenstvu Zagreba momčadi su bile podijeljene u 3 jakosna razreda: I. razred - skupina Zvonimir (8 momčadi), II. razred - skupina Tomislav (8 momčadi) i III. razred  skupina Zrinski (7 momčadi). Momčadi su igrale dvokružni natjecateljski sustav (pobjeda = 2 boda, neodlučeno = 1 bod, poraz = bez bodova). „Natjecanje u hrvatskom državnom razredu“ za 1944. godinu izborile su tri prvoplasirane momčadi I. razreda prvenstva Zagreba (poluzavršna skupina), prvak provincije (doigravanje) i četvrtoplasirana momčad I. razreda prvenstva Zagreba (doigravanje).


== Prvenstvo Zagreba ==


=== I. razred ===
Građanski (prvak Zagreba), Concordia i HAŠK izravno su se plasirali u poluzavršnu skupinu hrvatskog državnog razreda.
Željezničar se plasirao u doigravanje za poluzavršnu skupinu hrvatskog državnog razreda.


=== II. razred ===
U ljestvicu učinka nisu uračunati rezultati tri prekinute utakmice jer nije poznat njihov krajnji ishod.
Uskok i Redarstveni izravno su se plasirali u I. razred prvenstva Zagreba 1945.


== Prvenstvo Provincije ==
Prvak Provincije Zagrebačkog nogometnog dosaveza je HŠK Segesta iz Siska koja je izborila doigravanje za poluzavršnu skupinu hrvatskog državnog razreda.


== Izvori ==
Antun Škrtić, H.A.Š.K. 1903-1993 - HRVATSKI AKADEMSKI ŠPORTSKI KLUB, [1993.] Zagreb, ISBN 953-96001-0-3, str. 67, 68,
(engleski) Croatia - Final tables 1944.
NK Maksimir: Skupina Tomislav - II. razred, Sezona 1943./44.
NK Maksimir: “Mesarski“ Zagreb
NK Maksimir: “Redarstveni“ Zagreb