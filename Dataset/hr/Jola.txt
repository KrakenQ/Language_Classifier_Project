Jola (grč. Iόλη, Iólê) u grčkoj mitologiji kći je ehalskog kralja Eurita, Hilova žena.


== Etimologija ==
Jolino grčko ime označava ljubičastu boju.


== Mitologija ==
Jolina je ljepota bila nenadmašna, a posebice se isticala svojom plavom kosom. Kralj Eurit, njezin otac, obećao je dati je za ženu onomu tko ga pobijedi u gađanju lukom i strijelom, jer je bio najbolji strijelac u cijeloj Grčkoj. Heraklo je stigao u Ehaliju i zaljubio se u Jolu te je pobijedio Eurita, no on mu nije dopustio da se oženi njome te ga je otjerao iz Ehalije. Heraklo se potom oženio Dejanirom.
Jola se godinama nije udavala, a kad se Heraklo vratio u Ehaliju da se osveti kralju Euritu, ugledao je Jolu među zarobljenicima te je htio napustiti Dejaniru zbog stare ljubavi, no ubrzo je umro. Heraklov je sin Hil ispunio očevu želju i oženio se njome te su imali sina Kleodeja.


== Literatura ==
Apolodor: Biblioteka (2.6.1., 2.7.7.)
Euripid: Hipolit
Zamarovski, Vojtjeh: Junaci antičkih mitova, Leksikon grčke i rimske mitologije, Zagreb, 1985. (str. 166.)