Марсель Забитцер (нем. Marcel Sabitzer; 17 наурыз 1994 жыл, Грац, Аустрия) — аустриялық футболшы, Аустрия Ұлттық футбол құрамасы мен "РБ Лейпциг" клубының шабуылшысы.  


== Карьерасы ==
"Адмира Ваккер" клубының түлегі. 2010 жылы 14 қыркүйекте не-бары 16 жасында Аустрия Бундеслигасында тұңғыш рет алаңға шықты. 10 күннен соң "Лустенау" қақпасына тұңғыш голын соқты. 
2013 жылы қаңтарда "Рапидке" ауысты. 17 ақпан күні веналық тағы бір клуб —  "Аустрияға" қарсы ойында тұңғыш рет жаңа клубы сапында алаңға шықты. 24 ақпан күні тұңғыш голын "Ред Булл" клубы қақпасына соқты.
2014 жылы Германияның "Ред Булл Лейпциг" клубына ауысты. Трансфер құны 2 млн. еуроны құрады. Соның артынша аустриялық тағы бір "қызыл жұлдыз" — "Ред Булл Зальцбург" клубына жалға берілді.
2015 жылы жазда "Лейпцигке" қайта оралды.
2012 жылы 5 маусымда Румынияға қарсы жолдастық кездесуде Аустрия Ұлттық құрамасы сапындағы тұңғыш ойынын өткізді. 2016 жылғы Еуропа чемпионатына қатысып, топтық кезеңнің үш кездесуінде де алаңға шықты.


== Жетістіктері ==


=== Командалық ===
«Ред Булл»Аустрия чемпионы: 2014/15
Аустрия кубогы: 2014/15


=== Жеке ===
Аустриядағы жыл футболшысы: 2017


== Дереккөздер ==


== Сілтемелер ==
Профилі