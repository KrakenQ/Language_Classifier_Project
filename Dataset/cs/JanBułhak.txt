Jan Bułhak (6. října 1876 – 4. února 1950) byl průkopníkem fotografie v Polsku a jeden z nejznámějších polských fotografů z počátku 20. století, etnograf a folklorista. Jako teoretik a filozof fotografie patřil mezi nejvýznamnější přívržence piktorialismu. Nejznámější je svými krajinami a fotografie města Vilnius (původně v Polsku, nyní v Litvě), byl také zakladatelem Fotoklubu Wilno (1927) a Polského fotoklubu, předchůdce moderního Svazu polských uměleckých fotografů (Związek Polskich Artystów Fotografików, ZPAF), kterého byl Bułhak čestným šéfem.


== Život a dílo ==
Jan Brunon Bułhak se narodil 6. října 1876 v obci Ostaszyn u Nowogródeku v Ruské říši (nyní Navahrudak, Bělorusko). Jeho rodiče byli Walery Antoni Stanisław Bułhak z Syrokomly a matka Józefa rozená Haciska Rochová, oba tamní vlastníci půdy. Jan Bułhak se začal zajímat o fotografii docela náhodou v roce 1905, když jeho manželka dostala fotoaparát. Téhož roku pořídil své první fotografie: portréty, krajiny, okolí. Na počátku mu radil Bolesław Ignacy Domeyko, fotograf z Navahrudaku, který mu pomohl v základech fotografie. V roce 1908 vytvořil v obci Peresieka vlastní temnou komoru. V prosinci debutoval a získal hlavní cenu na fotografické soutěži, kterou pořádal Życie Ilustrowane (Ilustrovaný život), časopisecký týdenník spadající pod Kurier Litewski (Litevského kurýru).V roce 1910 se Jan Bułhak poprvé zúčastnil Světové výstavy fotografií v Bruselu. 
Korespondoval se s Pařížským fotoklubem a francouzskými fotografy jako byli například: Emil J. Constant Puyo, Robert de la Sizeranne nebo Léonard Misonne. Dvě vydání berlínského časopisu Photographische Mitteilungen (Fotografické novinky z roku 1910 obsahovaly jeho fotografie. Bułhak posílal své fotografie a zprávy do varšavského časopisu Ziemia („Země“) a do polské společnosti Local Lore. Publikoval mnoho překladů a článků v polských časopisech a vtělil estetiku piktorialismu do myslí svých čtenářů.
Od listopadu 1910 Bułhak pravidelně přispíval svými texty o fotografii do měsíčníku Fotograf Warszawski („Varšavský fotograf“). Brzy také začal přispívat do Tygodnik Wileński („Vilniusský týdeník“) (do roku 1939) a Deutscher Almanach („Německý almanach“).
V roce 1911 uspořádal Bułhak v Minsku výstavu fotografií. Zúčastnil se výstavy fotografií v polském Ciechocinku; a získal čestný diplom v kategorii uměleckých portrétů na soutěži v Antverpách.
Časem vybudoval a začal provozovat vlastní fotografický ateliér ve Vilniusu a od roku 1919 pracoval jako profesor umělecké fotografie na Univerzitě Stefana Batory (nyní Vilniuská Univerzita). Po druhé světové válce byl vyhnán ze svého domova Sověty a odstěhoval se do Varšavy. Zemřel v obci Giżycko během své poslední fotografické expedice 4. února 1950.
Byl zástupcem piktorialistického uměleckého hnutí. Tento proud se začal prosazovat na konci 19. století. Estetika impresionismu zasáhla do jeho děl s tématy krajina a architektura. Pro jeho díla je typický nejen smysl pro kompozici, krajinu, ale i schopnost využívat světlo, které vytváří náladu fotografie. Hlavním tématem jeho děl jsou brány, ulice, střechy a zajímavé povahy světla. Obrysy lidí na fotografiích jsou skloubeny s architekturou. Ovládal scénické rámování a měl smysl pro proporce a prostor.
Ve 20. letech 20. století razil užití termínu fotografika s cílem odlišit fotografy – umělce od fotografů – řemeslníků.Nejznámější jsou jeho fotografie pořízené v Bělorusku, vykazují jasné a konkrétní etnografické zaměření: Běloruské národní typy lidí, krajiny, vesnice a hospodářské budovy běloruských rolníků.
Byl nejen mistrem a znalcem místní historie, ale byl také známý jako učitel, knihovník, folklorista, historik umění a první běloruský historik fotografie. Je autorem desítek článků o běloruském folkloru a historii.


== Publikace Jana B. ==
Vilnius Baroque. Vilnius: E. Karpavicius, 2003. ISBN 9955965002. (anglicky)
Fotografika. Warszawa, 1931.
Wędrówki fotografa… Cz. 1—4. Wilno, 1931—36.
Technika bromowa. Wilno, 1933.
Bromografika czyli metoda wtórnika. Wilno, 1934.
Estetyka światła. Wilno, 1936.
Fotografia ojczysta. Wrocław, 1951.Lithuania in Photographs by Jan Bulhak (270 fotografií v šesti albech), 1915.
Wilna, Eine Vergessene Kunststatte ("Wilno Forgotten Art"). Published by the German 10th Army, Wilno, 1917. (německy)
Moja ziemia ("My Land"). Wilno, 1919. (polsky) OCLC 030680125
Vilniaus reginiai ("Sights of Vilnius"). Vilnius, 1921. (litevsky) OCLC 071756776
Wilno. Wilno, 1924 (polsky) OCLC 221756784
Album Ostrobramskie ("Ostra Brama Album"). (spoluautor: Mieczysław Limanowski.) Wilno, 1927. (polsky) OCLC 020243268
Polska w krajobrazie i zabytkach, Vol. 1 ("Polish Landscapes and Landmarks"). (Co-authored with Marian Zaruski, et al.) Warsaw, 1930. (polsky) OCLC 749823082
Polska w krajobrazie i zabytkach, Vol. 2 (Joint work.) Warsaw, 1931. (polsky) OCLC 749482319
Fotografika. Zarys fotografii artystycznej ("Fine Art Photography. Outline"). Warsaw, 1931. (polsky)
Krajobraz wileński ("Vilnius Landscape"). Wilno, 1931. (polsky)
Wędrówki fotografa ("Photographer's Travels") Parts 1–4. Wilno, 1931–36. (polsky)
Technika bromowa ("Bromide Technique"). Wilno, 1933. (polsky)
Bromografika ("Bromography"). 1934. (polsky)
Estetyka światła ("Aesthetics of Light"). Wilno, 1936. (polsky)
Polska fotografia ojczysta ("Native Polish Photography"). Poznań, 1938 / 1951. (polsky)
26 lat z Ferdynandem Ruszczycem ("26 Years with Ferdynand Ruszczyc"). Wilno, 1939. (polsky)
Fotografia ojczysta ("Native Photography"). Wrocław, 1951. (polsky) OCLC 037936537
Vilnius Baroque: Ninety Architectural Photographs from 1912 to 1916. Vilnius: E. Karpavicius, 2003. ISBN 9955-9650-0-2. (anglicky)
Vozera Svitsiaz': Fotaalʹbom (Возера Свіцязь) = Jezioro Switeź = Svitiaz Lake (Photo album.) Minsk, 2003. ISBN 9850104813. (bělorusky)
Kraj lat dziecinnych ("Land of Childhood"). Gdynia: ASP Rymsza, 2003. About the Navahrudak area. (polsky) OCLC 069596098
Krai dzitsiachykh hadou / Jan Bułhak (Край дзіцячых гадоў ("Land of Childhood"; translation from Polish). Minsk, Belarus, 2004. ISBN 9850105380 (Bel) / ISBN 8391858006 (Pol). (bělorusky)
Vilniaus peizažas: Fotografo kelionės ("Vilnius Landscapes. Photographer's Travels"). Vilnius: Vaga, 2006. ISBN 5415019294. (litevsky)


== Galerie ==

		
		
		
		


== Odkazy ==


=== Reference ===


=== Externí odkazy ===
 Obrázky, zvuky či videa k tématu Jan Bułhak na Wikimedia Commons 
(polsky) "Fotograf zaginionego świata", autor: Tomasz Mościcki
(polsky) biografie na culture.pl
(anglicky) Fotografie Jana Bułhaka, Gdańsk a jeho biografie na Northern Light Gallery