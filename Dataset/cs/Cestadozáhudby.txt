Cesta do záhu(d)by je debutové, studiové album českého písničkáře Tomáše Kluse, kterému v době jeho vydání bylo, coby tehdejšímu studentu DAMU, teprve jednadvacet let. Album bylo vydáno 29. února 2008 u vydavatelství Sony Music, které tehdy o svém novém objevu tvrdilo: „Je mu teprve jednadvacet, ale životních zkušeností už má na rozdávání. Ještě donedávna se věnoval vrcholovému sportu, dnes studuje herectví na pražské DAMU a především hraje na kytaru a skvěle zpívá.“


== O albu ==
Tomáš se, dle vlastních slov, při skládání inspiruje vlastním životem a je rád, když lidé v jeho textech nacházejí své vlastní příběhy. Album si složil sám, sám se také podílel na jeho produkci. Na albu je 19 skladeb, plných energie a života, jejichž interpret si na nic nehraje a zpívá „za sebe“. Zpívá o běžných věcech - o životě, o lásce, o smutku, ale i o radosti.
Slavnostní křest se konal 2. dubna v pražské restauraci Platýz a roli kmotřičky se ujala herečka Alice Bendová.


== Seznam skladeb ==
Dopis
Kfjetina
Pocity
Do nebe
Až...
Panenka
Láska
Inzerát
Marie
Jsousedky
Pořád ta samá
Mimorealita
Válečná
Čas
Strojevůdce
Balada
Jednoduchá
Jaroslava
Š.a.M.a.N.


=== Singly ===
"Do nebe" - (2008)
"Pocity" - (2008)


=== Credits - hudební asistence ===
Jiří Kučerovský
Petr Vavřík


== Reference ==