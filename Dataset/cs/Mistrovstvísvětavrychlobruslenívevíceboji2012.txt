Mistrovství světa v rychlobruslení ve víceboji 2012 se konalo ve dnech 18. a 19. února 2012 v rychlobruslařské hale Krylatskoje v ruské Moskvě. Pro muže to bylo 106. mistrovství světa, pro ženy 70. Z předchozího mistrovství světa obhajovali titul Rus Ivan Skobrev, jenž skončil pátý, a Nizozemka Ireen Wüstová, která v Moskvě získala třetí zlatou medaili ze světových šampionátů ve víceboji.
Českou výpravu tvořila pouze Martina Sáblíková, která zde získala stříbrnou medaili.


== Muži ==
Mužského mistrovství světa se zúčastnilo celkem 24 závodníků, 14 z Evropy: Nizozemsko (4), Polsko (3), Norsko (2), Belgie (1), Francie (1), Lotyšsko (1), Německo (1), Rusko (1); 7 ze Severní Ameriky: Kanada (4), USA (3); 2 z Asie: Japonsko (1), Jižní Korea (1); a 1 z Oceánie: Nový Zéland (1).


== Ženy ==
Ženského mistrovství světa se zúčastnilo celkem 24 závodnic, 14 z Evropy: Nizozemsko (4), Rusko (3), Německo (2), Norsko (2), Polsko (2), Česko (1); 6 ze Severní Ameriky: Kanada (4), USA (2); a 4 z Asie: Japonsko (3), Jižní Korea (1).


== Externí odkazy ==
(anglicky) Oficiální výsledky z Mistrovství světa ve víceboji 2012, isuresults.eu