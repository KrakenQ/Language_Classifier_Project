Ivan Chodák (3. února 1914 – 14. února 1994) byl slovenský lékař, fotbalista, reprezentant Slovenska a později fotbalový trenér.


== Život ==
Patřil k nejlepším studentům Lékařské fakulty Univerzity Komenského v Bratislavě. Doktorem medicíny byl promován v roce 1938. Patřil k nejznámějším a nejnavštěvovanějším bratislavským lékařům ORL. Dlouhé roky byl "oravským rychtářem" v Bratislavě.


== Sportovní kariéra ==
V letech 1935 až 1946 hrál za 1. ČsŠK Bratislava. Ve slovenské reprezentaci odehrál jedenáct utkání v létech 1939–1943, všechna jako kapitán.S fotbalem začal ve svém rodném městě v ŠK Dolný Kubín. Od počátku roku 1935 byl na hostování v FC Vrútky, pak krátce na podzim hostoval ve VŠ Bratislava. V Bratislavě neunikl pozornosti ČsŠK, které ho koupilo za 4000 korun + přátelské utkání v Dolném Kubíně. Své první ligové utkání za I. Československý ŠK Bratislava odehrál 1. prosince 1935 proti Teplitzer FK, ve kterém se mu podařilo skórovat už v 5. minutě po přihrávce Ajčiho Bully. Poslední ligové utkání sehrál na podzim roku 1946 proti Kladnu. Začínal jako útočník, pak se posunul do zálohy, aby závěr své kariéry odehrál v obraně. Když jako 33letý končil svou aktivní kariéru, žertoval, že končí ze strachu, aby neskončil v brance. Za postoj ke hře, spoluhráčům, rozhodčím, divákům, ale především k soupeři měl přívlastek "rytíř v kopačkách". Za celou svou bohatou sportovní kariéru nebyl ani jednou vyloučen, dokonce ani napomínán. Během 25 let trénoval všechna mužstva Slovanu – od A-týmu po neregistrované.
Mimo fotbal se věnoval i jiným sportům, za VŠ Bratislava běhal na tratích od 800 do 5000 metrů, věnoval se i skoku do výšky. Mistrovsky hrál i tenis a patřil k vynikajícím plavcům. V roce 1934 získal v běhu na lyžích titul akademického mistra Československa, který mu zajistil účast na zimní světové univerziádě ve švýcarském Svatém Mořici, kde obsadil 3. místo v běhu na 18 km. Jako student hrál za VŠ Bratislava a ŠK Bratislava i lední hokej, dvakrát byl mistrem Slovenska a dvakrát finalistou. Za mužstvo Slovenska nastoupil třikrát. Po příchodu Hildy Múdré do Bratislavy byl jejím prvním krasobruslařským partnerem.
Od roku 1994 Slovenský futbalový zväz pravidelně uděluje Cenu fair play MUDr. Ivana Chodáka. Místem vyhlašování je Dolný Kubín.


== Ligová bilance ==


== Rodina ==
manželka Oľga Chodáková, choreografka a televizní režisérka
dcera Mgr. art. Oľga Janíková, televizní a rozhlasová režisérka
syn prof. Ing. Ivan Chodák, DrSc., chemik
zeť Mgr. art. Pavol Janík, PhD., spisovatel


== Odkazy ==


=== Reference ===


=== Literatura ===
Július Psotka mladší: MUDr. Ivan Chodák, rytier v kopačkách. Šport press Bratislava 1999, ISBN 80-85742-10-1.
JEŘÁBEK, Luboš: Český a československý fotbal: lexikon osobností a klubů 1906–2006, Praha, Grada 2007.
Zdenka Letenayová: Šport a osobnosti (SZTK – Múzeum telesnej kultúry v SR, Bratislava 2008) ISBN 978-80-970058-6-3
Zdenka Letenayová, Viliam Karácsony: Ivan Chodák (SZTK – Múzeum telesnej kultúry v SR, Bratislava 2014) ISBN 978-80-970816-5-2


=== Externí odkazy ===
UEFA.org
EU.FOOTBALL.INFO
Worldfootball.net
Ivan Chodák - futbalista s visačkou fair play
Národná encyklopédia športu
National Football Teams
Storočnica MUDr. Ivana Chodáka
IVAN CHODÁK – KNIHA – obal
IVAN CHODÁK – KNIHA – čtěte slovensky a anglicky