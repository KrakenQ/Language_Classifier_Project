Barret Doss (* 20. března 1989, Minneapolis, Minnesota, Spojené státy americké) je americká herečka a zpěvačka, která se proslavila díky roli Victorie Hughes v dramatickém seriálu stanice ABC Station 19.


== Životopis a kariéra ==
Její rodiče se rozvedli a tak vyrůstala se svojí matkou Kelly Skalicky a její partnerkou Veronicou v Albuquerque v Novém Mexiku. Později se přestěhovaly do Chicaga a poté do New Yorku. Odmaturovala na škole Professional Children's School na Manhattanu. Navštěvovala jednu z Newyorkských univerzit, a to  Gallatin School of Individualized Study. V New Yorku vystupovala v mimo-Broadwaských divadlech. V roce 2013 se poprvé objevila na televizní obrazovce v seriálu stanice NBC Studio 30 Rock. Později si zahrála v seriálech Lovci zločinců, Bull a Girls. V roce 2014 si poprvé zahrála v Broadway divadle v komediální hře You Can't Take It With You, po boku Jamese Earla Jonese a Rose Byrne.
V roce 2017 si zahrála v broadwayském muzikálu Groundhog Day. Za výkon získala cenu Theatre World Award v kategorii broadwayský objev roku. Později v roce 2017 byla obsazena do vedlejší role netflixového seriálu Iron Fist. Po boku Chadwicka Bosemana si zahrála ve filmu Marshall. Od roku 2018 hraje jednu z hlavních rolí seriálu stanice ABC Station 19. Současně se také objevuje ve vedlejší roli v seriálu Chirurgové.


== Filmografie ==


== Odkazy ==


=== Reference ===


=== Externí odkazy ===
Barrett Doss v Česko-Slovenské filmové databázi
Barrett Doss v Internet Movie Database (anglicky)