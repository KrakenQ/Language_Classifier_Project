Jacopo Ruffin (Zena, 22 zügno 1805 - 19 zügno 1833) o l'è stæto un patriota do Risorgimento italian, appartegninte ä Carbonaja e poi ä Giovine Italia do Gioxeppe Mazzin.


== Biografia ==
Nasciüo in to mæximo giorno che vegniva ao mondo o Mazzin, o Ruffin o l'ea o figgio quartozenito do Benardo, originaio de Finalmarinn-a, fervente monarchico, e Elenoa Curlo, appartegninte a unna nobile famiggia de Taggia. O l'aveiva visto a lüxe in ta zona do porto de Zena ch'a se sviluppava in gio all'antiga Stradda Drita ao Mö (l'attuale via de Grazie). 
O l'aveiva trascorso i anni de l'infanzia ospite de un barba canonego a Taggia pe poi frequentä, ancon a Zena, o Collegio Reale da Santiscima Annunziä. In to 1819 o l'aveiva inisiou l'attivitæ de praticante in te un studdio notarile e a vint'anni o s'ea laureou in lezze. A Zena o l'ea arrivou a  ricrovï a carega de viçe-prescidente do Tribünâ de Prefettüa. 
Scontento de questa attivitæ, o decideiva de inscrivise ä facoltæ de mëxinna, in ta quæ o se laureava in to 1830 sotta a guidda de Giacomo Mazzin, poæ de Gioxeppe. Frequentando i Mazzin  o decideiva de aderï (1829), ä Carboneria. In seguito o l'intrava a fä parte da Giovine Italia assemme ai sö fræ Zane, Aostin e Ottavio.
Amigo dell'armatô Raffaele Rubattin e do poeta Gian Carlo De Neigro, o riusciva a portä avanti a sö attivitæ cospirativa all'interno di moti patriottichi continuando a sö attivitæ de ascistente all'Uspiä de Pammaton e compindo di viægi in ta zona de frontea co-a Fransa pe organizzä ommi e mezi.


=== A morte in carçere ===
Ruffin o doveiva moï suicida in te unna segreta de prexoin interne ä Tôre Grimaldinna, ao Paxo Ducâ de Zena, donde o l'ea stæto cacciou come parteçipante ao moto insurresionâ attuou a Zena e a Lüsciandria in to zügno do 1833. Arrestou in ta nötte fra o 13 mazzo e o 14 maggio, o vegniva sottoposto pe un meise a tortüe e interrogatoi in to van tentativo de fâghe confessä i nommi di compagni patrioti. 
Segondo di stüddi recenti, o sö arresto o l'ea stæto favoio dä delasion de doî furê de fanteria (a quelli tempi o nomme furê o l'indicava un graddo de sottuffiziale corrispondente all'attuale sergente maggiô), Sebastian Sacco e Lodovico Turffs. In te un primmo momento paiva che a tradïlo fîse stæto l'amigo e collega mego Giambattista Castagnin. A teoria do suicidio a no l'ha mai convinto do tütto i storici: Ruffin, trovou co-a goa taggiä e privo de vitta pe dissanguamento, comme cappo de unna cospirasion o l'ea destinou a l'impiccaxon; se conscidera che se a penna capitale a fîse stæta eseguia, i tumulti avieivan posciüo piggiä ancon maggiô vigô. De chì l'ipotexi de un omicidio mascherou da suicidio.


=== Lapide commemorativa ===
In ta tôre Grimaldinna in sö memoia l'è stæta posta unna lapide con l'inscrision:

De vie ghe son intitolæ a Zena e a Taggia, çittæ in ta quæ o l'è ricordou anche in te l'obelisco dedicou ai eroi taggiaschi.


== Notte ==


== Âtri progètti ==

 Wikimedia Commons a contêgne di inmàgine ò di âtri files in sce Jacopo Ruffin