O Prinçipato de Seborca (in italiàn: Principato di Seborga) o l'é 'na micronaçión europea de 14 km2 che o reclamma l'indipendénsa do comûne de Seborca e o se trêuva inta provinsa de Imperia. O se conscìdera l'erêde do Prinçipato abaçiâle de Seborca, existîo fin a-o XVII sècolo.  


== Stöia ==
Inta seconda meitæ do XX sécolo, dapeu dötræ riçèrche, o seborghin Zorzo Carbón o l’à diciaròu che o tratâto firmòu into 1727 pe-a cesción de Seborca a-i Savoia o no l'êa stæto retificòu e che o Rè de Sardégna o no l'aveiva mâi reclamòu a sovranitæ in scio bórgo, lasciândolo de facto indipendente. 
O 14 de mazzo do 1963 i çittadini de Seborca àn eletto Carbón Prìnçipe de Seborca co-o nomme de “Zorzo I”. Inti anni '90 lê o l'à fæto aprovâ i Statûti generâli e reintrodûe i vêgi scìmboli do prinçipato (a bandêa, o stémma, o loixin, ecc.). 
Zorzo I o l'é mòrto into novénbre do 2009, dapeu un regno de 46 anni.  O 25 de avrî do 2010 o l'é stæto eletto prinçipe Marcello Menegatto co-o nomme de "Marcello I".


=== O cólpo de Stato tentòu into 2016 ===


== Governo ==
O Prinçipato o l'é 'na monarchîa costituçionâle elettîva. Cappo do Stato o l'é o Prinçipe, elètto da-o pòpolo ògni sètte anni. I Statûti generâli (a costituçión do paize) son stæti adotæ into 1995.
E magiô istituçioìn son:

Conseggio di priôi: ciamòu öriginariamente Parlamento Generale, o l'é formòu da tùtti i çittadini de Seborca; o l'à o potêre lexislatîvo. E lézze son aprovæ pe alsâta de man.
Conseggio da corónna: goidòu da-o Prinçipe, o l'é formòu da nêuve conseggê (di quæ çinque elètti da-i çittadini); o l'à o potêre ezecutîvo.


== Scìmboli ==


=== Bandêa ===
A bandêa do Prinçipato, segondo l'Art. 4 di Statûti generâli, a l'é costituîa da "doî triangoli" de colôre bleu e giànco; a ògni mòddo ancheu a bandêa adeuviâ a l'é formâ da 'na fascia grande un tèrso da stoffa co drénto o stemma senplificòu do prinçipato, mentre inti âtri 2/3 gh'é 18 strisce bleu in campo gianco.


== Nòtte ==


== Colegaménti estèrni ==
Portâ ofiçiâ do Prinçipato [1]


== Âtri progètti ==

 Wikimedia Commons a contêgne di inmàgine ò di âtri files in sce Prinçipato de Seborca