Moncàstro ò Maorocàstro a l'êa 'na colònia zeneize ch'a se ciamma ancheu Bilhorod-Dnistrovs’kyj.
A çitæ de Bilhorod-Dnistrovs’kyj da-a sò fondaçión a l’à ciù vòtte cangiòu nómme. I antîghi Grêghi de Milêto l’àn ciamâ Tyras. Con l’arîvo di Români a çitæ a l’à cangiòu o sò nómme in Album Castrum, ò sæ Castéllo Giànco. Dòppo i Grêghi l’àn ciamâ Leukopolis, a-a létera Çitæ Giànca, dòppo Asprokastron, e in sciâ fìn Maurokastron, o sæ Castéllo Néigro.
E pròpio con st’ùrtimo nómme a çitæ a l’é stæta conosciûa da-i Veneçién che l’àn ciamâ Maorocàstro (ò Moncàstro). E o nómme Maorocàstro o l’é stæto dêuviòu da-i Zenéixi ascì into sò domìnio da-o XIV (decimoquàrto) a-o XV (decimoquìnto) sécolo. I Zenéixi, de fæti, l’àn tórna costroîa e àn dêuviòu sto nómme chi segóndo l’acòrdo do Ninfêo do 1261.
Se dîxe che i Zenéixi àn costroîo o primmo grùppo da fortificaçion ciamâ Akkerman, ch'a l'é stæta ingrandîa e megioâ inti sécoli sucescîvi da-i Òtomâni.