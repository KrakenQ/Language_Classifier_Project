Opera letiaia in zeneise de Plinio Guidoni
 Das alte jahr vergangen ist 
Ciæo de lunn-a 
in sciô Speron 
e macce neigre. Sciuscia a tramontann-a. 
Tra costo e costo fiarsoe de nuvie 
recàmman incantéximi: son i fantàximi 
che pe fin d'anno arrecheuggian 
i sò ravatti e partan 
pe'n neuvo viagio. 
A stracòlla saccæ 
de risate e lamenti 
de sospïi, de silensi, 
de tante cöse che convegne ascordâ 
e in faccia o fattoriso 
de chi sa tutto. Van. 
Quande se leva 
o crïo do vento ch'o spennaggia e ramme 
son zà lontan. 


== Nòtte ==