A villa Palavicìn de Peschêe a l'è unn-a vìlla do Çinqueçénto a Zêna. 


== Descriçion e stöia ==
A se trêuva in via de San Bertomê di Armêni 25, a Castellètto. Fæta into 1560 pe-o patriçio zeneize Tobìa Palavicìn, inte unn-a zöna quæ, a quèllo témpo, a l'ea fêua de miâgie da citæ. Into Sèteçénto a l'è stæta comprèisa drènto a-e Miâgie Nêue. Dóppo l'espansción urbâna de l'Eutoçénto, a l'è òua into centro da çitæ.  
L'architétto da villa o l'è o Galeàzzo Alêssi, cómme o dîxe o Rafaêle Soprâni into 1674, ma gh'è de lòngo o dùbio se o G.B. Castèllo o no l'agge agiutòu. E pitûe son mâvegiôze e ben conservæ, fæte da o Marcèllo Sparzo da schêua do G. B. Castêllo, da l'Antönio Semìn e da o Lùcca Cangiâxo. 
O párco o l'è stæto taggiôu inte l'Eutoçénto pe fâ a via Peschêa e a vílla a l'è stæta remanezâ in pittìn prímma do 1846 pe restaorâla. In quelli anni, o Charles Dickens o l'à passòu do témpo inta villa e o l'à scrîto unn-a descriçión da vista in sce Zêna e in sce l'Accasêua. 
A vílla a l'è ancón da famìggia Palavicìn e a l'è adeuviâ cómme abitaçión privâ.


== Galerîa ==

		
		
		
		
		
		
		
		
		
		
		
		


== Nòtte ==


== Bibliografîa ==
(IT) Raffaele Soprani, Le Vite de pittori scoltori et architetti genovesi, Zena, Per Giuseppe Bottaro e Gio Battista Tiboldi, 1674.
(FR) Martin-Pierre Gauthier, Les plus beaux edifices de la ville de Genes, vol. 2, Pariggi, 1832,  pp. tav. 1-6.
(EN) Charles Dickens, Pictures from Italy, Londra, Bradbury & Evans, 1846,  p. 37.
(IT) Federico Alizeri, Guida Artistica della Citta di Genova, vol. 1, Zena, Italia Nostra, 1846,  p. 486.
(IT) Catalogo delle Ville Genovesi, Zena, Italia Nostra, 1967,  pp. 100-117.
(IT) Riccardo Luccardini, La circonvallazione a monte: Genova, storia dell'espansione urbana dell'Ottocento, Zena, SAGEP, 2012,  p. 52, ISBN 88-63-73196-9.


== Vôxi correlæ ==
Galeàzzo Alêssi


== Âtri progètti ==

 Wikimedia Commons a contêgne di inmàgine ò di âtri files in sce Villa de Peschee