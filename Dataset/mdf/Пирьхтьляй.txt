Пирьхтьляй (илякс Пърьлей, Пирьфлей) (рузкс Перхляй) - велесь Мордовия республикса Мокша масторса, Орозаень районца.
Пирьхтьляй мокшень велесь ащи ляйть лангса. "Книги сбора пошлин с мордовских керетей и мольбищ Саранского уезда видно за 1704 год" рузонь тяштьфть эса няеви: Пирьхтьляй велеса эрясь 478 ломань. Лемоц эвондась перьф и ляй валхнень эзда - ляй, конац шуди перяф вастова (перьф, перть васендакиге полафнезе валть васта).
Велесь ащи 15 вайгяльбеса Орозайть эзда. Эвондась XVII векть. Васенце велеряйхне ульсть Темникавть районцта, Канаково велеста.


=== Эрямопингоц ===
Казеннай кагодста ичкоздень кизотнень эзда няеви: 1642 кизоня, мзярда сашендсть эряма Татархне Пензятка вели (тяниень Лямбирень районца), маласост ульсь мокшень веле. Ся кизонь кагодса няфтьфоль: Пензяткань татархнень модасна ащесь шабракс мокшетнень модаснон мархта. Тянь инкса Конакова велень эряйхне, кона ащесь тяниень Пирьхтьляй вастса, тусть эряма Темникав ошть малас. Велеряйхне од путф велеснон тяфта жа лемдезь  - Канакова . 


=== Кунардонь тештьфксста ===
"1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сузгярьге велесь - Сюдаска Атышев, Пирьхтьляй - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , "
Тяса шачсь мокшень тяштись Леонид Федорович Макулов.


== Лятфтамат ==