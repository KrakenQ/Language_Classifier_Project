Elaine Shemilt (1954, Edimburg, Regne Unit) és una artista escocesa.
És una artista que treballa amb diferents llenguatges, com ara la instal·lació, l'escultura, la pintura, el gravat, el vídeo i la performance. Quan encara era una estudiant, l'any 1976, va crear l'obra Constraint per a la qual va fotografiar el seu cos nu, lligat des del cap fins als peus.
L'artista explicava la gènesi de la seva obra amb aquestes paraules: «Ho vaig fer com a resposta a una sèrie de conferències impartides per l'anterior responsable del departament d'escultura de la Slade School of Art de Londres, que va arribar a afirmar en una de les ponències que una dona no podia ser alhora artista i dona. Va ser una espècie de protesta silenciosa [...], l'objectiu era fer que l'obra es convertís en atemporal perquè totes les dones s'hi identifiquessin amb les seves pròpies raons. Sé que hi va haver moltes dones joves que es van sentir furioses o molt deprimides. Helen Chadwick i jo érem amigues i rèiem molt de tot plegat i fèiem tot el possible per contraatacar.»


== Obres destacades ==
I'm dead, 1975
Art into protest, 1975
Ancient Death Rituals, 1979
Bullets & Lipstick, 1981
Doppelganger, 1979-1981
Momento Mori, 1996
Chimera, 1998–99
Legacy, 2004
Rush, 2007
The Dry Valley, 2010
Quattro minuti di mezzorgiorno, 2011


== Referències ==