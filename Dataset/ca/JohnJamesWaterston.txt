John James Waterston (1811-1883) va ser un científic escocès.


== Vida i Obra ==
La família Waterston eren uns rics fabricants de lacre a Edimburg. John James va ser el sisè fill de nou. Tots van rebre una cuidada educació al institut d'Edimburg. John James Waterston va entrar a la universitat d'Edimburg, on va estudiar matemàtiques amb el professor John Leslie; però també va estudiar anatomia, cirurgia, química i literatura, mentre treballava com aprenent a la fàbrica Grainger & Miller.El 1832 va marxar a Londres, on va treballar amb un important enginyer civil, James Walker, amb la intenció de fer aquesta carrera professional, però la dedicació que li exigia era tan alta que no li quedava temps pels seus estudis científics, ja que havia de viatjar per tot el país fent de topògraf. per això va optar i aconseguir tres anys després un lloc al departament d'hidrografia del Almirallat Britànic. El 1839 va obtenir el lloc d'instructor naval a la Companyia de les Índies Orientals a la citat de Bombai (actual Índia).
El 1857 va retornar a Escòcia. Va morir a Edimburg el 1883, probablement ofegat després de patir un mareig mentre passejava a la vora del mar.
Waterston és recordat sobre tot pel seu treball sobre teoria cinètica del gasos, que fou rebutjat per la Royal Society, però que va ser redescobert per lord Raleigh el 1892 i que conté una completa descripció de la teoria.També va publicar altres obres sobre química i astronomia,


== Referències ==


== Bibliografia ==
Brush, Stephen G. «John James Waterston and the Kinetic Theory of Gases» (en (anglès)). American Scientist, Vol. 49, Num. 2, 1961, pàg. 202-214. DOI: 10.2307/2308296. ISSN: 0003-0996.
Jefferies, David. «John James Waterston». A: Thomas Hockey (ed.). Biographical Encyclopedia of Astronomers (en (anglès)).  Springer, 2007, p. 1197-1198. ISBN 978-0-387-31022-0. 
Wisniak, Jaime «John James Waterston: A pioneer of the kinetic theory of gases» (en (anglès)). Educación Química, Vol. 18, Num. 2, 2007, pàg. 146-159. ISSN: 0187-893X.


== Enllaços externs ==
O'Connor, John J.; Robertson, Edmund F. «John James Waterston» (en anglès). MacTutor History of Mathematics archive.   School of Mathematics and Statistics, University of St Andrews, Scotland. (anglès)