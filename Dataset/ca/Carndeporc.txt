La carn de porc  o  carn de porcí és un producte carni procedent del porc. És una de les carns més consumides al món. A més a més, és una de les més aprofitades, perquè es fa servir gairebé tot el cos de l'animal, així com molts dels seus subproductes: pernil, xoriço, bacó, botifarra, cansalada, paté, etc. A algunes religions és un aliment prohibit a les seves normes dietètiques al kosher al judaisme, i al halal a l'islam.


== Especejament ==

Cap de porc. Consta de diferents parts comestibles: orelles, galtes, etc.
Papada
Cinta de llom. Situada a partir de la sisena vèrtebra lumbar corresponent a la peça de llom. Molt apreciada i gustosa.
Magre de coll
Pit
Costellam
Costella
Filet. Se situa a l'alçada de les costelles lumbars i és una peça magra que se sol vendre sencera. És una part sucosa que surt sense nervis.
Cansalada
Faldilla
Espatlla. És l'extremitat davantera de l'animal, considerada per regla general d'inferior qualitat que el les extremitats posteriors.
Pernil
Braó. Es comercialitza amb os i conté una carn magra molt gelatinosa.
Peus de porc. Es considera una de les parts més gelatinoses.
Cua de porc
Turma
Llard
Llardó


== Els majors productors ==

El major productor de carn de porc a tot el món és Xina, seguit dels EUA i Alemanya. Altres països productors a Europa són Espanya, França, Polònia i Dinamarca.


== Preparació ==
La carn de porc té innombrables formes de preparació i les diferents cultures del món ho preparen emprant diversos mètodes.


=== Fumat ===
Hi ha alguns usos de la carn de porc fumada, com el pernil (Pernil de la Selva Negra) i la cansalada.


=== Al forn ===
Hi ha diverses formes de fer-se al forn. Una d'elles molt coneguda a la gastronomia de Castella i Lleó, disposa un porc jove sencer a un forn, tal com es pot degustar a la província de Segòvia.


=== Rostit ===

Els bistecs a la planxa, les escalopes (bistecs arrebossats), s'elaboren la majoria de les vegades a la graella, rostits, brasejats, farcits, fregits a la paella.


=== Embotits ===
És una de les formes més freqüents dels usos de la carn de porc, ja sigui com salsitxa, o en embotits fins com salami, xoriço, botifarra, etc.


=== Salaó ===
La salaó de la carn de porc com a mètode de conservació va ser molt emprat pels mariners europeus del segle xvii. Algunes peces trobades en salaó avui en dia solen ser les costelles i la cansalada.


== Nutrició ==
Degut al contingut en mioglobina de la carn de porc, presenta un color vermell abans de ser cuinada i quan s'exposa a les calors de la cuina es torna lleugerament més blanca. Malgrat aquest efecte, la carn de porc es considera carn vermella.


=== Malalties ===
Existeixen algunes malalties associades al consum de carn de porc:

Triquinosi. Si es consumeix carn de porc crua, poc cuinada i sense control sanitari.
Cisticercosis. Parasitosi humana produïda per les larves de la tènia del porc.


== Prohibicions religioses ==
Les dues religions més conegudes que prohibeixen la ingesta de la carn de porc són:

El judaisme, segons el Levític (capítol 11) i el Deuteronomi (capítol 14, 3-21), que determinen els aliments permesos i prohibits.
L'islam, segons l'Alcorà (2, 2,173, 5, 3, 6, 145, i 16, 115), que determina els aliments halal ("permesos") i haram ("prohibits"). Al·là prohibeix la ingesta de sang, carronya i porc.Al cristianisme es considera crucial la frase de Pau en la seva  Carta als Corintis  (2, 16), que diu: «Ningú us jutgi en menjar o en beguda». No obstant això, hi va haver una llei tàcita que prohibia als cristians consumir carns vermelles (que inclouen la carn de porc) tots els divendres de l'any. Actualment aquesta prohibició només s'aplica al Divendres Sant.


== Curiositats ==
El porc és un animal de consum tan comú en diferents cultures que no és estrany que aparegui en contes, llegendes i refranys. El conte segurament més conegut a occident és el dels tres porquets. De refranys n'hi ha de tan coneguts com "De porc i de senyor, se n'ha de venir de mena".


== Referències ==


== Vegeu també ==
Drets dels animals
Costelles (gastronomia)