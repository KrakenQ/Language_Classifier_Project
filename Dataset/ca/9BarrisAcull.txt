9 Barris Acull és una xarxa d'associacions de Nou Barris. Integrada en l'actualitat per més de seixanta entitats, entre les que figuren associacions de veïns, associacions de mares i pares, parròquies, associacions culturals i esportives, entitats de lleure i de solidaritat, escoles d'adults, etc., i en la qual està representat també el districte municipal. La finalitat de la Xarxa és treballar de manera coordinada per fomentar la convivència i facilitar la incorporació als barris dels nous veïns que procedeixen de la immigració.
L'any 2001, el suport al moviment reivindicatiu a favor de la regularització dels immigrants sense papers que desembocà en els tancaments a les esglésies de Barcelona, va constituir la primera prova de funcionament per a la Xarxa. Des del principi es va participar activament en el suport material, econòmic i reivindicatiu a aquest moviment social. L'experiència va posar de manifest la necessitat de garantir un servei d'acompanyament jurídic gratuït.Les persones ateses per l'entitat han anat augmentant de manera molt significativa. L'any 2007 arribaren a les 11.382 persones, xifra molt important en un districte on el 17% de la població és immigrant.Entre els actes lúdics que organitza 9 Barris Acull, cal destacar les Jornades de la Xarxa 9 Barris Acull que se celebren cada dos anys i també el Festival Mundial de Sopes, un manera agradable de lluitar contra la xenofòbia. Entre els serveis que ofereix des de la seva seu destaca una assessoria jurídica de suport a l'immigrant.


== Referències ==


== Enllaços externs ==
Web de 9 Barris Acull