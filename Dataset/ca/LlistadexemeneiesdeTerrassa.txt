El que segueix és la llista de xemeneies de Terrassa incloses a l'Inventari del Patrimoni Arquitectònic Català. S'hi exposen les inscrites al Registre de Béns Culturals d'Interès Local (BCIL) de caràcter arquitectònic, compreses dins el Pla especial de protecció del patrimoni de l'Ajuntament de Terrassa com a elements singulars. Són un testimoni vivent del passat industrial tèxtil de la ciutat i la major part es troben en desús.
Segons destaca el mateix Pla especial de protecció (PEP), «les xemeneies, independentment de l'atribució de valor arquitectònic, s'han recollit en aquest Catàleg i PEP pel seu context, per la imatge urbana que generen i pel seu valor testimonial d'una època industrial de Terrassa». Tal com s'especifica al volum III del PEP, pàg. 107, els elements protegits de les xemeneies són la base, el fust i el coronament, tant pel que fa a la forma com als materials. S'hi considera, finalment, que «les xemeneies en desús passen a formar part del mobiliari urbà com a fita visual i com a monument a un passat històric».


== Bibliografia ==
Llista del cercador de l'Inventari del Patrimoni Arquitectònic, a patrimoni.gencat.
Llista d'elements inclosos en el Pla especial de protecció del patrimoni de l'Ajuntament de Terrassa
Arxiu Municipal de l'Ajuntament de Terrassa, «Xemeneies singulars»
Xemeneies a Terrassa
Xemeneies de Terrassa


== Vegeu també ==
Patologies de les xemeneies industrials
Arquitectura industrial catalana
Llista de monuments de Terrassa