Carlos Jiménez Villarejo (Malaga, 3 de junh de 1935) es un avocat, jutge e politician espanhòl. Son accion foguèt importanta dins la lucha contra la corrupcion e venguèt lèu una figura importanta dins la reivindicacion d'un retorn a l'etica en politica. 
Malgrat sas posicions generalament progressistas, lo jurista manifestèt abans una clara actitud ostila al catalanisme. Aital en abril de 1985 mandèt a la preson 4 joves manifestaires pacifics que participavan a la Crida a la Solidaritat per demandar la preséncia del catalan dins los usatges lingüistics de la companhiá espanhòla de camin de fèrre, la Renfe.S'es engatjat en 2014, al costat del politològ Pablo Iglesias, dins una formacion novèla de tendéncia contestatària creada per aqueste darrièr, Podemos, per participar a las Eleccions del Parlament Europèu de 2014.
Aprèp aver dich abans d'èsser elegit que renonciariá a son sèti se foguèsse elegit, se retractèt publicament lo 28 de mai, e marquèt mai encara sa distància amb las posicions del partit favorable a l'autodeterminacion, en reafirmar son oposicion a l'independéncia de Catalonha.


== Referéncias ==
<references>