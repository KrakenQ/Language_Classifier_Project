Cuçac  (oficialament en francés Cussac) es una anciana comuna d'Occitània, dins la region istorica de Roergue, administrada pel departament d'Avairon e la region d'Occitània, ancianament de Miègjorn-Pirenèus. Es dempuèi 1829 partida entre las comunas de Brocmat e del Mur de Barrés. Lo vilatge es dins Brocmat.


== Geografia ==
Lo vilatge domina de 30 o 40 m la RD 18, mas es tanben accessible dempuèi la RD 98.


== Toponimia ==
Las informacions toponimicas son las dels autres Cuçacs.
Dauzat daissa a causir entre un nom latin d'òme, Cūcius e un autre, Cussius, mas los autres toponimistas o lingüistas son per de noms en -ti- o en -tti- : Xavier Delamarre causís lo nom gallés d'òme Cūtios , los Féniés Cuttius jos Cutius (dins un estil que fa supausar l'influéncia de Negre) e, per Cuçac (Gironda), Bénédicte Boyrie-Fénié òpta fèrmament per Cutius. Çò que dona mai de pes a l'ipotèsi d'un nom gallés es la localizacion dels Cuçacs dins las regions de fòrt substrat celtic : departaments de Cantal, Dordonha, Gironda, Naut Léger, Nauta Vinhana, pueis de Cucet (Alèir), atestat in Cuciaco en 886, La Baraque de Cuçan en Avairon, e l'abséncia aparenta de tot nom aparentat mai al sud, o de tot *Cuçà en Catalonha. Lo sufixe es -acum, ,, latinizacion del sufixe gallés -āco(n). Cuçac èra donc probablament una anciana granda proprietat antica que aviá per mèstre Cūtios/Cūtius/Cuttius (noms d'origina gallesa), Cūcius o Cussius (noms latins). La question del nom es pas reglada : *Cūtiacon donariá regularament *Cusac e pas Cuçac.

Cussagols (benlèu Cuçagòls en occitan) es un derivat de Cuçac, amb lo sufixe d'origina -òl e una marca del plural qu'a benlèu una valor collectiva; lo nom sembla significar los abitants de Cuçac, que, probable, fondèron lo vilatjòt, situat a un km de Cuçac.


== Istòria ==


== Demografia ==


== Luòcs e monuments ==


== Personalitats ligadas amb l'anciana comuna ==


== Veire tanben ==
Brocmat e Lo Mur de Barrés


== Ligams extèrnes ==


== Nòtas e referéncias ==