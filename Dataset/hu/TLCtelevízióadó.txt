A TLC (korábbi nevén Discovery Travel & Living) a Discovery Communications életmóddal és divattal foglalkozó csatornája. 2012. április 30-án indult el a mostani külsejével. A TLC minden nagyobb tévészolgáltató kínálatában megtalálható. Riválisai a LifeTV és a Digi Life – utóbbi helyettesítette a Digi kínálatában az újramegjelenésig, ámde azután pótló szerepe megszűnt. A csatorna eredeti amerikai anyacsatornájának lokalizált verziója, amelynek korábbi neve The Learning Channel. Ausztrál elődjének neve Travel and Living Channel, európai és dél-amerikai előzménycsatornájának pedig Discovery Travel & Living. Előbbi két név rövidítéséből jött létre a világszerte használt TLC brand. Magyarországon a reklámidőt korábban, 2016. november 13-ig az R-time kereskedőház, 2016. november 14-e óta pedig az Atmedia értékesíti.
Magyarországon a csatorna hangja Németh Kriszta.


== Története ==
Legelőször Discovery Travel & Living néven indult el, mint közönséges ismeretterjesztő csatorna. Kezdetektől fogva divattal, egészséggel és életvitellel kapcsolatos oktatófilmeket és realityket sugárzott. 2012. április 30-án a Discovery Travel & Living forma megszűnt, a logó, a név és az arculat megváltozott, a műsorkínálat azonban maradt. Hasonlóan a Viasat Explorerhez, ahol a műsorok kivételével az arculat, logó és név alakult csak át Viasat Explore-ra. 
November 29-én a Discovery Communications árat emelt, a Digi kivette a Discovery csatornákat, köztük a TLC-t is. A Discovery Science, Discovery World és ID Investigation Discovery  csatornák tematikáját többnyire a Digi World és a BBC Knowledge (a mai BBC Earth elődje) csatornák pótolták. A TLC frekvenciáján a Digi Life jelent meg, amelynek ugyanaz a tematikája, mint a Discovery csatornájának, bár a szépségápolás és divat lényegesen kevesebb helyet kap. A TLC-hez képest lényegesen leegyszerűsített műsorstruktúrával rendelkezik. Azóta a csatorna visszakerült a Digi kínálatába.
Magyarországi reklámértékesítése 2015. január 26-án indult. Azaz ettől a naptól vannak a csatornán magyar nyelvű reklámok.
Weboldala 2015 márciusában megszűnt, már csak a Facebook-oldala maradt fent. A csatorna, átalakulása óta többnyire nőknek szóló ismeretterjesztő realityket és oktatóműsorokat tűz fel, például a ruhaviselettel kapcsolatban. Példaként a Mit ne vegyél fel? és a Mondj igent a ruhára! sorolható ide.
Akár a természettel foglalkozó társcsatornája, az Animal Planet, műsorai a vegyes főcsatorna, a Discovery Channel kínálatában is megtalálhatóak.
2020. december 29.-én közölték a UPC Direct-nél, hogy 2021. január 4.-ével (azaz: a csatornakínálatának megújításával egyidőben) a TLC csatorna kikerült a csatornakiosztásából, ami szerint a TLC adását az Ozone TV pótólja azóta a 65-ös programhelyen.A TLC-nek már SD és HD változata van, a csatorna HD-felbontása esetében megtalálható a Discovery Showcase HD helyén.


== Műsorkínálat ==
A műsorok - filmek, különkiadások és sorozatok egyaránt - legfőképpen nőknek szólnak, de családi műsorok is szerepelnek néha. Népszerű közülük a Kuponzsonglőrök, a Mondj igent a ruhára!, és a Tortakirály.


=== Sorozatok ===


=== Filmek ===


== Jegyzetek ==


== Források ==
[2]
[3]