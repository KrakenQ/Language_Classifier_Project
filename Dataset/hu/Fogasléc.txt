A fogasléc fogazott rúd, mely fogaskerékhez csatlakoztatva olyan hajtóművet alkot, amely forgó mozgást haladóvá, illetve haladó mozgást forgó mozgássá alakít. A fogasléc a fogaskerék speciális esetének is felfogható: végtelen sok fogszámú vagy végtelen nagy gördülőkörű fogaskerék egy véges hosszúságú szakasza.
A fogasléc fogazatának alkalmazkodnia kell a csatlakozó fogaskerék fogazatához. Leggyakrabban evolvens fogazatot használnak. Ebben az esetben a fogasléc fogai egyszerű trapéz alakúak. Többek között emiatt terjedt el az evolvens fog használata, mivel a fogasléc alakú fogazó szerszámokat egyszerűen és nagy pontossággal lehet gyártani különleges technológiát nem igénylő szerszámgépeken. (Az evolvens fogazat másik előnye, hogy nem érzékeny a tengelytáv pontos betartására, a hajtás akkor is pontos - vagyis a hajtott tengely szögsebessége állandó marad a hajtó tengely állandó szögsebessége esetén - ha a tengelytáv a tervezettől kissé eltér. Az evolvens fogazatok egységesítése céljából a szabványok a generáló fogasléc alakját és méreteit határozzák meg. A tényleges fogasléc méreteit a szabványos modullal való szorzás eredményeképp kapják.
Fogaskerék-fogasléc hajtást szakaszos működtetés esetén szoktak használni, egyik első példája a számszeríj felhúzó szerkezete. Alkalmazzák zsilipkapuk nyitására-zárására, gépkocsi kormányművében. Ez utóbbinak az az előnye a csigás megoldással szemben, hogy visszajelzést ad a gépkocsivezetőnek a kerekek elfordításához szükséges tényleges nyomatékról.
A fogaskerekű vasutak fogassínje lényegében egy hosszú fogasléc. Több megoldás használatos: egyben kovácsolt egyszerű fogasléc alakú sín, kettős fogasléc félfoggal eltolva, vízszintes fogazású kettős fogassín, két sín közé beerősített pálcákból álló fogassín.
A fogasléc 
  
    
      
        v
        
      
    
    {\displaystyle v\,}
   sebessége és a csatlakozó fogaskerék 
  
    
      
        ω
        
      
    
    {\displaystyle \omega \,}
   szögsebessége között az alábbi összefüggés áll fenn:

  
    
      
        v
        =
        
          
            d
            2
          
        
        ⋅
        ω
        =
        
          
            
              z
              ⋅
              m
            
            2
          
        
        ⋅
        
          
            
              2
              π
              ⋅
              n
            
            60
          
        
        =
        4
        ,
        774649
        z
        ⋅
        m
        ⋅
        n
        
      
    
    {\displaystyle v={\frac {d}{2}}\cdot \omega ={\frac {z\cdot m}{2}}\cdot {\frac {2\pi \cdot n}{60}}=4,774649z\cdot m\cdot n\,}
  ahol

  
    
      
        z
        
      
    
    {\displaystyle z\,}
   a fogaskerék fogszáma

  
    
      
        m
        
      
    
    {\displaystyle m\,}
   a modul

  
    
      
        n
        
      
    
    {\displaystyle n\,}
   a fogaskerék percenkénti fordulatszámaFogaskerék-fogasléc geometria
		
		
		


== Források ==
Pattantyús Gépész- és Villamosmérnökök Kézikönyve 2. kötet. Műszaki Könyvkiadó, Budapest, 1961.
Fr. Freytag: Hilfsbuch für den Maschinenbau. Springer, Berlin, 1920.