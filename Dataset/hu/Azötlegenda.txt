Az öt legenda (eredeti cím: Rise of the Guardians) a 2012-ben bemutatott 3D-s amerikai számítógépes animációs film, amely a 25. DreamWorks-film. Maga a történet William Joyce The Guardians of Childhood című könyvsorozatán és a The Man in the Moon című rövidfilmen alapul, melyet William Joyce és a Reel FX Creative Studios készített. Az animációs játékfilm rendezője Peter Ramsey, producerei Nancy Bernstein és Christina Steinberg. A forgatókönyvet David Lindsay-Abaire írta, a zenéjét Alexandre Desplat szerezte. A mozifilm a DreamWorks Animation gyártásában készült, a Paramount Pictures forgalmazásában jelent meg. Műfaja akció fantasyfilm. 
Amerikában 2012. november 21-én, Magyarországon 2012. november 29-én mutatták be mozikban.
Az öt legenda történetében a Mikulás (Santa Claus), a Fogtündér (Tooth Fairy), a Húsvéti Nyuszi (Easter Bunny), a Homokember (Sandman) és a titokzatos Dér Jankó (Jack Frost) azon munkálkodik, hogy megvédjék a gyermekek képzeletének világát a rájuk törő gonosztól.


== Cselekmény ==

A tél szelleme, Dér Jankó elmeséli, hogyan jött létre ő maga háromszáz évvel korábban, amikor a Holdbéli ember kiemelte a jég alól.
Azóta láthatatlan, mert a gyerekek nem hisznek benne. Nem emlékszik rá, hogy korábban ki volt.
300 évvel később, Északi-sark.
Északi, vagy ismertebb nevén a Mikulás, felfedezi, hogy Szurok, a mumus, egy ősi ellenség visszatért, és vele a fenyegető gyermekkori félelmek is. Miután összehívja az Őrzőket, a Fogtündért (Fogat), a Húsvéti Nyuszit (Nyuszit) és a Homokembert (Hohót), Északi megtudja Holdbéli Embertől, hogy új taggal bővülnek, mégpedig Dér Jankóval. Mikulás Jankót elhozatja két jetivel az Észak-sarkra, hogy Őrzővé avassák, de Jankó csalódott, mert évszázadok óta láthatatlan, és amiért ennyi idő óta senki sem hisz benne. Északi egy Matrjoskababa segítségével próbálja megértetni Jankóval a küldetésük lényegét, és a Szurok által fenyegető veszély fontosságát.
Közben az Őrzők tudomást szereznek arról, hogy Szurok megtámadta a Fogpalotát és elrabolta a gyerekek emlékeit tartalmazó fogakat, csaknem az összes tündérkével együtt. Jankó azonban megmentette Babafogat, az utolsó kis tündérkét. Szurok elmondja szándékát, miszerint bosszúból eltünteti az Őrzőkbe vetett hitet. Emiatt Fog gyengülni kezd, mert a gyerekek belevetett hite kezd fogyni. Ennek megakadályozására az Őrzők gyűjtik össze a gyermekek fogait, azzal az ígérettel, hogy visszahozzák Jankó fogait Szuroktól, visszaszerezve így előző élete emlékeit. Egy kisfiú, Jamie nagyon megörül, amikor felfedezi őket a szobájában, mert amikor épp nála vannak az Őrzők, felébred és látja őket, kivéve Jankót, aki még mindig láthatatlan számára. Szurok megtudja az Őrzők ellenállását, s támadást indít. Jankó és Hohó nagy erőfeszítéseket tesznek az ellenséggel szemben (Jankó olyat, mint még soha), de Szurok (látszólag) megsemmisíti a Homokembert.
A levert Őrzők eldöntik, hogy utolsó reményként segítenek Nyuszinak a húsvéti előkészületben. Mindent megtesznek, hogy a húsvétra szánt tojások elkészüljenek, s így újra tudják tartani a hitet a gyermekekben. Bár némileg bonyolítja a munkát Jamie kishúga, Sophie, aki a bátyja szobájában az Őrzők által keletkezett zűrzavar miatt Északi varázslatos hógömbjének segítségével termett ott a Nyúlvárban. Jankó úgy dönt, hazaviszi Sophie-t. Visszafelé felfedezi Szurok birodalmának bejáratát és kíváncsiságból belép. Lent megtalálja a fogtündérkéket és a fogakat. Szurok becsapja Jankót, hogy álljon félre, mint egy semleges fél, és cserébe visszaadja a fogait és vele együtt az emlékeit. Jankó vonakodik és ezt ki is használja Szurok, így sikerül megtámadnia a Nyúlvárat, és tönkreteszi a húsvéti tojásokat. Így megingatja a gyermekek húsvétba és a Húsvéti Nyusziba fektetett hitét, és Jankó is csalódást okoz az Őrzőknek, amiért nem segített nekik.
Az őrzők szellemekké válnak Jankó miatt, aki szégyenében az Antarktiszra vonul vissza. Ott Szurok ismét csábítja, hogy egyesítsék erőiket, de Jankó ismét visszautasítja, mert azt akarja, hogy szeressék, és nem azt, hogy féljenek tőle. Erre válaszul Szurok felfedi, hogy Babafog a foglya, és azzal fenyegeti, hogy megöli, ha Jankó nem adja oda hatalma forrását, a botját. Jankó odaadja a botját, de Szurok nem akarja elengedni Babafogat, de a tündérke a hegyes csőrével belecsíp a kezébe, ezért Szurok kénytelen elengedni. Jankó leesik egy szakadékba, ahová Szurok lelökte és az eltört botját is. Jankó kétségbeesik, de Babafog meggyőzi, hogy nyissa ki a fogaiban őrzött emlékeit, amelyekből kiderül, hogy ő egy halandó fiú volt, aki meghalt, hogy megmentse a húga életét egy befagyott tavon. Így őalatta szakadt be jég, és így változott a tél szellemévé. Ekkor jön rá Jankó, hogy e hősiessége miatt választotta őt Őrzőnek a Holdbéli Ember.
Ez a felismerés lelkesíti Jankót, így képes helyreállítani a botját és az Őrzők hatalmát. Az Őrzők és Szurok felfedezik, hogy már csak egy hívő gyermek maradt a világon: Jamie. Jankó mindent megtesz, hogy a fiú ne veszítse el a reményt. És nem csak megerősíti Jamie hitét a Őrzőkben, de hinni kezd Dér Jankóban, ami lehetővé teszi, hogy Jamie végre láthatja őt. A legyengült Őrzők megérkeznek, hogy csatlakozzanak hozzá, és szembeszállnak Szurokkal. Végül Jamie összegyűjti a barátait, akik hasonlóképpen hinni kezdenek a csodákban. Szurok látszólag elsöprő erejét végül a gyerekek hite töri meg. A rémálmok elleni harcban a gyermekek visszaszerzik hitüket, ami helyreállítja az Őrzők teljes erejét a gonosz ellen. Homokember is feltámadt a rémálmokból, és csatlakozik a harchoz. Így Szurok legyőzésével újra előtört a gyermekek hite a világban, valamint Dér Jankóban. Szurok a saját félelme áldozatául esik, és visszaszorul a föld alatti barlangjába, ahonnan soha nem térhet vissza.
Ezzel a győzelemmel Jankó végre esküt tesz, mint Őrző, és fogadja, hogy megvédi a világ gyermekeit.


== Szereplők ==
További magyar hangok: Andrássy Máté, Csukás Márton, Dézsi Szabó Gábor, Formán Bálint, Fülöp G. Jeromos, Győriványi Laura, Kovács Lehel, Mészáros András, Pekár Adrienn, Szilágyi Kata, Timon Barnabás


== Szinkronstábok ==


== Zene ==
Alexandre Desplat, francia zeneszerző komponálta az eredeti filmzenét, ami 2012. november 13-án jelent meg. A felvételt Londonban a Abbey Road Studios és Air Studios végezte a Londoni Filharmonikusok kórusának közreműködésével. David Lindsay-Abaire írta a szövegét a stáblista alatt elhangzó dalnak, a "Still Dream"-nek, amiben Renée Fleming énekelte a szopránt.


== Televíziós megjelenések ==


== Jegyzetek ==


== Források ==
Hivatalos oldal 
Az öt legenda a PORT.hu-n (magyarul) 
Az öt legenda az Internetes Szinkronadatbázisban (magyarul) 
Az öt legenda az Internet Movie Database-ben (angolul) 
Az öt legenda a Rotten Tomatoeson (angolul) 
Az öt legenda a Box Office Mojón (angolul) 
Az öt legenda a Metacritic oldalon (angolul)
Az öt legenda a Facebookon (magyarul)
Az öt legenda a Facebookon (magyarul)
Az öt legenda  a FilmKatalogus.hu-n (magyarul)


== További információk ==
Az öt legenda a Nyugat.hu-n (magyarul) – Kritika
 Az öt legenda a tematikus DreamWorks wikiben (angolul)