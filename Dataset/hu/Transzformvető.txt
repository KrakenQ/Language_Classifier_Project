A transzform vető geológiában a töréses szerkezeti formák egyikének neve. Az óceánközépi hátságok feldarabolódó és egymástól elnyíródva távolodó szakaszainak végeit összekötő törésvonal. A transzform vető vetősíkjában ellentétes irányú elmozdulás történik, ezért ez a vetőtípus egyben diszlokációs zóna. Ha a diszlokációs zónán túlnyúló részei is vannak, akkor transzkurrens vetőről beszélünk.
A transzform vető a relatív vízszintes mozgások következtében szakad fel, a vetők végén általában más törések, gerincek  vagy szubdukciós zónák vannak. Valójában a transzform vetők többsége térrövidüléses vagy tértágulásos lemeztérségeket köt össze.

 Szubdukció és hasadékvölgy közti transzform vető kialakulása.
 Két szubdukciós zóna közti transzform vető.
 Két tértágulásos zóna közti transzform vető.
A transzform vetők egyik földtörténeti jelentősége, hogy a tektonikus lemezek szegélyeit jelöli ki, így nagyon régi lemezperemek is felismerhetők.


== Források ==
Antal Sándor: Földtan IV: Magyarország szerkezeti és regionális földtana. Budapest: Műszaki Kiadó. 1985.   (a katalógusokban formailag hibás ISBN-nel szerepel) ISBN 963-10-6607-X