A korállszirtihal-félék vagy korallsügérek (Pomacentridae) a sugarasúszójú halak (Actinopterygii) osztályába és a sügéralakúak (Perciformes) rendjébe tartozó család.
Rövid és lapos testüket fésűs pikkelyek fedik. Tengerek és korállszirtek lakói. Táplálékuk apró állatokból állnak.


== Előfordulásuk ==
A korállszirtihal-félék az óceánok trópusi és bizonyos szubtrópusi részein megtalálhatók. Egyes helyeken édes- és brakkvízben is előfordulnak. A korallsügérek kedvelt akváriumi halak. Ez azonban mindeddig nem jelentett veszélyt e család fajai számára. Az élőhelyek szétrombolása és a vízszennyeződés azonban veszélyeztethetik a korallsügéreket.


== Megjelenésük ==
A halak hossza legfeljebb 35 centiméter, általában azonban kevesebb. Rövid és lapos testüket fésűs pikkelyek fedik. Színezetük és alakjuk fajtól függően változó. Egyes fajok elvesztik élénk, pompás színezetüket az akváriumban.


== Életmódjuk ==
A korallsügérek tengerek és korállszirtek lakói. Egyesek területhez kötődnek, mások pedig nagyobb rajokban úsznak. Táplálékuk plankton, az aljzaton élő gerinctelen állatok és algák. Akváriumban 18 évig is elélhetnek; szabadon rövidebb ideig.


== Szaporodásuk ==
Az ivarérettséget 2-5 éves korban érik el. Az ívási időszak a mérsékelt övben tavasszal és nyáron van; a trópusokon kevésbé függ az évszaktól. Az ikrák száma akár 20 000 is lehet. A kifejlődéshez 3-7 nap kell, hogy elteljen. A hím halak gondoskodnak az ikrákról, legyezve őket és elkergetve olyan halakat, amelyek szívesen felfalnák őket.


== Rendszerezés ==
A családba az alábbi 33 nem tartozik:

Abudefduf
Acanthochromis
Altrichthys
Amblyglyphidodon
Amblypomacentrus
bohóchalak (Amphiprion)
Azurina
Cheiloprion
Chromis
Dascyllus
Daya
Demoisellea
Dischistodus
Chrysiptera
Hemiglyphidodon
Hypsypops
Labrodascyllus
Lepidozygus
Mecaenichthys
Microspathodon
Nannapogon
Neoglyphidodon
Neopomacentrus
Nexilosus
Parma
Plectroglyphidodon
Pomacentrus
Pomachromis
Premnas
Pristotis
Similiparma
Stegastes
Teixeirichthys


== Források ==
Fishbase.org
 Csodálatos állatvilág, (Wildlife Fact-File). Budapest: Mester kiadó (2000). ISBN 963-86092-0-6