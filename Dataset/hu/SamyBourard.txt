Samy Bourard (Liège, 1996. március 29. –) belga utánpótlás-válogatott labdarúgó, a MOL Fehérvár középpályása.


== Pályafutása ==


=== Klubcsapatokban ===
Bourard a belga Anderlecht akadémiáján nevelkedett, a klub U19-es csapatával három különböző idényben is szerepelt az UEFA Ifjúsági Ligában, melyek közül kétszer a sorozat elődöntőjéig is eljutott. A belga élvonalban a Sint-Truidense színeiben mutatkozott be 2017 novemberében egy KAS Eupen elleni mérkőzésen. 2018 és 2020 között a holland másodosztályú FC Eindhoven csapatában ötvenkilenc bajnoki mérkőzésen lépett pályára. 2020-ban szerződtette őt az Eredivisieben szereplő ADO Den Haag, melyben első találatát 2020 novemberében szerezte egy Twente elleni élvonalbeli mérkőzésen. 2021 február óta a magyar elsőosztályú MOL Fehérvár játékosa.


=== Válogatott ===
Többszörös belga utánpótlás-válogatott.


== Jegyzetek ==


== Források ==

Samy Bourard adatlapja a worldfootball.net oldalon (angolul)