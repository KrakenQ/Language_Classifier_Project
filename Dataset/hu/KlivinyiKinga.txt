Klivinyi Kinga (Budapest, 1992. március 31. –) magyar válogatott kézilabdázó, balátlövő.


== Pályafutása ==


=== Klubcsapatokban ===
Tanulmányait a Kerék Általános Iskola - és Gimnáziumban végezte, ami egy sportiskola, így a mozgás, a sport, és ezen belül a kézilabda már akkor mindennapjait képezte.
Utánpótlás játékosként korosztálya egyik kiemelkedő játékosa volt, 2009-ben a női ifjúsági-(U17-es) Európa-bajnokságon 55 góllal a góllövő lista második helyén végzett, egy évvel később a  European Open Championship elnevezésű viadalon a hatodik helyen végzett a csapattal, míg egyénileg beválasztották a torna All Star válogatottjába és a gólkirályi címet is ő szerezte meg. Teljesítményéért 2010-ben és 2011-ben Héraklész-díjjal tüntették ki. Utóbbi évben a legjobb junior korú játékosnak is megválasztották Magyarországon.Az Érd színeiben öt szezon alatt ötször szerzett bajnoki bronzérmet, míg a Magyar Kupában két döntőt is játszhatott, de 2016-ban és 2018-ban is elveszítette azt csapatával. 2018. május 30-án hivatalossá vált, hogy a Ferencvárosban folytatja pályafutását. Két szezonon át játszott az FTC-ben, majd a Dunaújvárosi Kohászhoz szerződött.


=== A válogatottban ===
A 2012-es Európa-bajnokságon már a felnőtt válogatott tagjaként szerzett bronzérmet. Részt vett a 2014-es és 2016-os kontinensviadalon is és a 2017-es világbajnokságon.


== Magánélet ==
2019 júliusában ment férjhez Debreczeni Dávid kézilabdázóhoz.


== Sikerei, díjai ==
NB I:
Bronzérmes: 2010, 2014, 2015, 2016
Európa-bajnokság:
Bronzérmes: 2012


== Egyéb elismerései ==
Junior Európa-bajnokságAll-Star csapat : 2010

Héraklész-díj : 2010, 2011
Az év női utánpótlás játékosa : 2011, 2012
Junior világbajnokság 3. hely, gólkirályi cím : 2012
Vác város sportjáért-díj : 2012


== Jegyzetek ==


== Külső hivatkozások ==
Profilja a Váci NKSE honlapján
Statisztikái a Worldhandball oldalon