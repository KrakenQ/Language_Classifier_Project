Az Ófudzsi Noburó-díj (大藤信郎賞; Ófudzsi Noburó só; Hepburn: Ōfuji Noburō shō) egy animációs díj, amelyet a Mainichi Film Concours-on adnak át 1962 óta. Nevét Ófudzsi Noburó animátorról kapta.


== Története ==
Ófudzsi Noburó az első japán animátorok közé tartozott, akik nemzetközi elismerést szereztek. Ófudzsi 1961-es halála után a Mainichi díjat alapított a tiszteletére és az animációs kiválóságok elismerésére. Az Ófudzsi Noburó-díjat elsőként az 1962-es Mainichi Film Concours-on adták át Tezuka Oszamu Aru macsikado no monogatari (ある街角の物語; Hepburn: Aru machikado no monogatari) című filmjének.
A japán animációs ipar növekedésével az 1980-as évektől inkább a nagy költségvetésű stúdióprodukciók dominálnak a díjazottak között a független animátorok művei helyett, akik részére eredetileg megalapították a díjat. A probléma megoldására hozták létre az Animation Film Awardot a nagyobb produkciók számára 1989-ben, így az Ófudzsi-díjat újra kisebb műveknek ítélték meg.
Az 1990-es évektől nőtt a díjazottak köre, így Okamoto Tadanari és Kavamoto Kihacsiró stop-motion technikával készült műve, vagy Alekszandr Petrov orosz animátor 1999-es Az öreg halász és a tenger című üvegfestéssel készült animációja is elnyerte a díjat.


== Nyertesek ==
 megjegyzés Az év a díjazási évet jelöli, a díjkiosztás a következő évre esett.


== Források ==


== Fordítás ==
Ez a szócikk részben vagy egészben  a(z)   Ōfuji Noburō Award című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét jelzi, nem szolgál a cikkben szereplő információk forrásmegjelöléseként.
Ez a szócikk részben vagy egészben  a(z)   大藤信郎賞 című japán Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét jelzi, nem szolgál a cikkben szereplő információk forrásmegjelöléseként.


== További információk ==
Mainicsi Film Award (毎日映画コンクール) japan-movie.net (archivált) (japánul)