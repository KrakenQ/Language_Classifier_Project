dr. prof. Pekár Mihály (Arad, 1871. augusztus 21. – Pécs, 1942. október 29.) orvos, fiziológus, egyetemi tanár. Pekár Károly (1869–1911) filozófus öccse, Pekár Dezső (1873–1953) geofizikus bátyja.


== Életpályája ==
Szülei: Pekár Károly (1832–1903) és Horváth Anna (1847-1881) voltak. Középiskolai tanulmányait Aradon végezte el. Az Orvostanhallgatók Önképző és Segítő Egyesülete először választmányi tagjává, majd könyvtárosává, főkönyvtárosává, 1893–1894 között elnökévé választotta. Orvosi tanulmányai elvégzése után az élettani tanszéken dolgozott Budapesten; 1899-től asszisztens, 1905-től egyetemi adjunktus volt. 1914-ban miniszteri beosztást kapott. 1915-ben magántanári képesítést szerzett. 1918-tól az élettan nyilvános rendes tanára a pozsonyi, illetve a Pécsi Tudományegyetemen. 1927-től felsőházi tag volt. 1942-ben nyugdíjba vonult.
Kutatási területe az artériás és vénás vér vegyi összetételének vizsgálata. Tanulmányainak nagy része külföldi folyóiratokban is megjelent. Nagy érdemeket szerzett a pécsi egyetem elhelyezése terén. A pécsi orvosi kar felszámolásának megakadályozásában jelentős szerepe volt.


== Díjai ==
Ferenc József-rend lovagkeresztje
polgári hadi érdenkereszt
Vörös-kereszt II. osztályú díszjelvénye
kormányzói elismerés (1926)


== Jegyzetek ==


== Források ==
Magyar életrajzi lexikon IV: 1978–1991 (A–Z). Főszerk. Kenyeres Ágnes. Budapest: Akadémiai. 1994.  ISBN 963-05-6422-X  
Pekár Mihály életrajza
Országgyűlési almanach 1927-1931
http://mtdaportal.extra.hu/ADATBANK/MAGYAR%20POLITIKAI%20LEXIKON/MPL_1_P.pdf


== További információk ==
Pekár Mihály emlékezete 1871-1942. Budapest 1944. (Kis Akadémia Könyvtára 42.)
Lengvári István: „Édes Doctorka!” Pekár Mihály korai évei. In: Pedagógia – oktatás – könyvtár: Ünnepi tanulmányok F. Dárdai Ágnes tiszteletére. Szerk. Csóka-Jaksa Helga – Schmelczer-Pohánka Éva – Szeberényi Gábor. Pécsi Tudományegyetem Egyetemi Könyvtár és Tudásközpont, Pécs, 2014.
Lengvári István:„Papírforma szerint talán én volnék a legkvalifikáltabb, de hát ez ma kevés az üdvösségre” Protekciókérések Pekár Mihály pécsi orvoskari professzor levelezésében.  Korall 50. (2012) 202-216.
Lengvári István: Pekár Mihály munkássága levéltári dokumentumokban. Orvosi Könyvtárak 13:(klsz) pp. 10-13. (2016)
Gorka Sándor: Pekár Mihály (Orvosi Hetilap, 1942. 86. sz.)
Vendég Vince: Pekár Mihály (Gyógyászat, 1942)
Benke József: Az Erzsébet Tudományegyetem rektorai és dékánjai. Pécs, 1998.
Sziklay János: Dunántúli kulturmunkások. A Dunántúl művelődéstörténete életrajzokban. Budapest, Dunántúli Közművelődési Egyesület, 1941.
A m[agyar] kir[ályi] Erzsébet Tudományegyetem és irodalmi munkássága. Az egyetem 25 éves fennállása alkalmából írta, szerkesztette és kiadta: vitéz Szabó Pál. Pécs, 1940.
Ki-kicsoda? Kortársak lexikona. [Bp.], Béta Irodalmi Rt., [1937]. 937 o.
Keresztény magyar közéleti almanach I-II. [3. köt. Erdély. 4. köt. Délvidék.]. Felelős szerkesztő és kiadó Hortobágyi Jenő. Budapest, 1940.
Három évtized története életrajzokban. Szerkesztette: Gellért Imre és Madarász Elemér. Budapest, Európa Irodalmi és Nyomdai Rt., [1932].
Pécs lexikon  II. (N-ZS). Főszerk. Romváry Ferenc. Pécs: Pécs Lexikon Kulturális Nonprofit Kft. 2010. ISBN 978-963-06-7920-6
Révai új lexikona XV. (Nem–Rab). Főszerk. Kollega Tarsoly István. Szekszárd: Babits. 2005.  ISBN 963-955-623-8  
Szinnyei József: Magyar írók élete és munkái. Bp., 1891-1914. Hornyánszky Viktor
Új magyar életrajzi lexikon V. (P–S). Főszerk. Markó László. Budapest: Magyar Könyvklub. 2004.  ISBN 963-547-414-8