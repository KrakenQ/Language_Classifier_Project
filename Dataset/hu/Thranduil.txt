Thranduil király kitalált szereplő J. R. R. Tolkien A Gyűrűk Ura című trilógiájában és főleg A hobbitban, ott Tündekirály néven. A sinda néphez tartozó tünde, Zöldlombfi Legolas apja, a Bakacsinerdő királya.


== Története ==
A másodkor elején Lindonban élt. 1000 körül birodalmat alapított a Nagy Zölderdőben (amit később Bakacsin erdő néven emlegettek). Itt sokat háborúzott az orkokkal, törpökkel és az óriáspókokkal.
A Harmadkor 2941-ben Thorint és társait fogságba ejtette, majd részt vett az Öt Sereg csatájában.
A Gyűrűháborúban visszaverte a Dol Guldurból érkező támadásokat. A csata végén országa határait délre is kiterjeszthette.
Van egy nagy fehér szarvasa, azon lovagolva vezeti tündeseregét.


== Adaptációkban ==
Az 1977-es rajzfilmben Otto Preminger adta hangját. Peter Jackson Hobbitjában Lee Pace alakítja.


== Források ==
Rober Foster: Tolkien enciklopédia A-tól Z-ig, Szukits kiadó, 2002 ISBN 963 9393 91 6
A karakter adatlapja az IMDB-n