Csongrád alsó megállóhely egy Csongrád-Csanád megyei vasúti megállóhely, Csongrád településen, a MÁV üzemeltetésében.
A megállóhely Magyarországon szokatlan módon egy utca, a Kemény Zsigmond utca tengelyében helyezkedik el. A megállóhelyet egy vágány, illetve az ahhoz a pálya északi oldalán épült peron jelenti. A létesítmény mindkét oldalán a Kemény Zsigmond utca lakóházai sorakoznak. A megállóhelynek saját váróépülete is van, amely az úttest túloldalán egy lakóház telkének sarkán épült. A nyitott oldalú épület falait a helyiek virágokat és pillangókat ábrázoló falfestményekkel dekorálták, illetve a falon egy vélhetően Várszegi Asztriktól származó gondolat is olvasható.


== Vasútvonalak ==
A megállóhelyet az alábbi vasútvonalak érintik:

Kiskunfélegyháza–Orosháza-vasútvonal


== Kapcsolódó állomások ==
A megállóhelyhez az alábbi állomások vannak a legközelebb:

Kónyaszék megállóhely
Csongrád vasútállomás


== Forgalom ==


== Kapcsolódó szócikkek ==
Magyarország vasútállomásainak listája


== További információk ==
Csongrád alsó megállóhely [5544891] szolgálati hely adatai. Kapella 2. Vasúti Pályakapacitás-elosztó Kft.
Csongrád alsó megállóhely – vasutallomasok.hu


== Források ==