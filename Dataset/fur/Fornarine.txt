Ritrat di femine zovine o plui cognossût cul non di La Fornarine al è un cuadri piturât dal pitôr talian Rafael Sanzio cu la tecniche dal vueli parsore tele. Al è di 85 par 60 centrimetris e si cjate ae Galarie Nazionâl di Art Antighe a Rome. Cheste opare si cjatave prime te cjase romane de contese Santafine, par lâ te cjase dal Duche Buoncompagni, par po passâ in mût definitîf te Galarie Romane.
La firme dal pitôr ("Raphael Urbinas") si cjate parsore il braciâl de femine. 
La femine rapresentade e je stade identificade come Margherite Luti, fie dal fornâr Francesc Luti di Siene, femine amade dal pitôr e za rapresentade intune altre opare cognossude cul non de la Velade.