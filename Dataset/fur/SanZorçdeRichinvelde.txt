Il Comun di San Zorç de Richinvelde, (loc. San 'Sors o ancje Son 'Sors), provincie di Pordenon, Regjon Friûl-Vignesie Julie, al disvilupe il so teritori al centri de planure furlane dilà de aghe (Friûl di Concuardie) stret jenfri i niets dai flums Tiliment, Cose e Midun. Al misure 48 Km cuadrâts, al sta in medie 86 m. sore dal nivel dal mâr, e al à une popolazion di plui o mancul 4500 personis.
Al è formât, in plui dal caplûc, di sîs frazions: Cose, Dograve, Domanins, Poç, Provesan, e Rossêt; cheste ultime, fuarsit plui impuartante dal caplûc, e je cognossude in dut il mont pe produzion des plantutis di vîts, vindudis tai marcjâts di produzion enologjiche di dut il mont.


== Lenghe ==
In dut il comun al si fevele par furlan, e in particolâr te varietât ocidentâl de lenghe furlane, caratarizade de -a finâl tai feminins, dai suns gi- e ci- invezit che gj- e cj-, e di cetantis peraulis dongje dal venit:
Esemplis:
Furlan koinè: Cjase - Gjat - Cjiscjel  
Furlan di Sant Zorç: Ciasa - Giat - Ciastel
La toponomastiche locâl e je cheste:
Sant Zorç de Richinvelde: San Sors da la Richinvelda  
Cose: Cosa  
Dograve: Dograva  
Domanins: Domanins  
Poç: Pòs  
Provesan: Provesan  
Rossêt: Roseit


== Leams ==
http://www.sangiorgioinsieme.it/