Belun e je une citât dal Venit che al dì di vuê al à 35.870 abitants. Al è il cjâf lûc de omonime provincie.


== Gjeografie ==
Belun e je la cjâf lûc di provincie plui a Nord dal Venit e e je ancje la plui alte sul nivel dal mâr. Si cjate ai pîts dal grup dolomitic dal Schiara.
La citât antighe e je logade su un spiron di cret dongje de confluence dal turint Ardo cun la Plâf.


== Storie ==
La citât e à origjins romanis, e deventà un municipi difindût da grandis fortificazions, che durarin fin ae vignude dai barbars.


=== Etât di mieç ===
Dilunc di dut la alte etât di mieç, la citât e restà sot dal domini langobart e carolinç. Il periodi jenfri il XI e il XIII secul al fo pe citât une vore sanganôs, soredut par vie des vueris cuintri la citât di Trevîs. Il vescul cont Zuan II al rivà a slargjâ i dominis belunês fintremai ae fertile planure di Montebelune, ma la superioritât di Vignesie e obleà il guvier a seguî politicamentri la Serenissime. Il 1404 al è l'an de fin des vueris cuintri i trevisans e des lotis internis jenfri lis variis fazions.
Belun e je une des citâts decoradis al valôr militâr par la Vuere di Liberazion cun la medaie d'aur al valôr militâr.


== Galarie fotografiche ==

		
		


== Viôt ancje ==
Cjadovri


== Leams esternis ==