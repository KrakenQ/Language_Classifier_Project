Il diari al è un gjornâl free press (ven a stâi dât fûr gratis) dut par furlan, direzût di Mauro Tosoni.
Il prin numar da Il diari al è stât dât fûr ai 9 di Novembar dal 2006. Pai prins timps il gjornâl al jes une volte par mês, ma al è in progjet di aumentâ la frecuence. I argoments tratâts a son variis, des gnovis fin ae cronache e ae culture, cence dismenteâ il sport e lis opinions dai personaçs plui in viste dal Friûl. Il diari al è produsût cul jutori de Regjon Friûl Vignesie Julie e al ven distribuît a gratis tes Provinciis di Udin, Gurize e Pordenon. Dal secont numar al è ancje pussibil comprâlu tes ediculis al presit simbolic di 20 centesims. 
La tiradure dal prin numar e je stade di 12.000 copiis.


== Leams esternis ==
version online da Il diari dulà che si pues discjamâlu in formât PDF