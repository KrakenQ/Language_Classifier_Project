Checo Tam (Francesco Tami) al è nassût intal 1963 e al è di Pavie. Al è  un dj colaboradôr di Radio Onde Furlane e al scrîf articui musicâi par rivistis e fanzines.
Intal 2000 al à vinçût il premi leterari San Simon pe narative cu La maree nere e altri contis e il prin premi intal concors pes senegjaturis dal CEC cun Viatores.
Altris sôs contis a son vignudis fûr su la riviste La Comugne, dulà che intal 2002 a je stade publicade la sô senegjature Ecstasy.
Tal 2002 al à publicât une opare une vore origjinâl, l’audiolibri Sense parodie des oparis di fantasience dai agns ’50. Al è ancje cjantant de gnove formazion dai Soglia del Dolore (punk band) dal 2004. Intal 2008 al vinç il Premi Friûl cul progjet Francis and The Phantoms (darkwave). Sô ultime produzion leterarie al è il libri "Scûr di lune", jessût pe KappaVu.