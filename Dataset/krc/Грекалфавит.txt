Грек алфавитде 24 хариф барды
Буруннгу грек алфавитде аны тышында: Ϝ, ϝ (дигамма), Ϻ, ϻ (сан), Ϙ, ϙ (коппа), Ͳ, ͳ (сампи) харифледа хайырланнгандыла. Дигамма къысха у харифни бергенди, коппа — к, сампи — с. Бу харифле грек алфавитге финикий алфавитден келгендиле. Анда ала семит тиллеге энчи болгъан тауушланы бергендиле. Классика грек алфавитде къуру санлада хайырланнгандыла (сан магъананы тутхан белгиле кибик).
Грек джазма, грек тилни тышында урум тилдеда хайырланнганды, бу тил тюрк тиллени къыпчакъ-къуман тюб къауумуна киргенди. XX ёмюрге дери — Грецияны славян диалектлеринде да хайырланнганды.


== Харифле ==


=== Эски харифле ===
Тюбюнде берилген харифле классика грек алфавитге кирмейдиле, алай а аланы ючюсю (дигамма, коппа, сампи) санланы грек алфавит джазылыууну системасында хайырланнгандыла, экиси уа (коппа и сампи) бусагъатха дерида хайырланадыла (дигамма византия заманда стигмагъа алмашдырылгъанды). Бир-бир архаик грек диалектлерде бу харифлени тауушш магъаналарыда болгъанды.

* Арт кёзюуге дери Юникодда болмагъанлары себебли, бу символла компьютерлени асламысында терс кёрюнедиле:

Ͷ ͷ («памфилий дигамма») кириллицадагъы И и харифча болургъа керекди
Ͱ ͱ («хета») кириллицадагъы Н н харифни сол джарымы кибик
Ϟ ϟ («коппа») кирилличада баш онг джаны болмагъан Ч кибик
Ͳ ͳ («архаик сампи») кириллица Т т , къабыргъаларында энишге тартылгъан штрихлери бла


=== Башха тилле ючюн хайырланнган харифле ===
Грек алфавит грек тилден башха тилледе хайырланса, ол тилде болуб, грек тилде болмагъан тауушланы белгилер ючюн къошакъ харифле киргизилгендиле. Заман бла бу болумда джангы алфавитле къуралгъандыла, сёз ючюн, этруск, копт неда кириллица. Бир-бирледеде уа алфавит грек алфавитлей къалгъанды, къошакъ харифле уа кенгертилген грек алфавитни харифлери кибик къаралгъандыла.


== Грек харифлени кирилл транслитерациясы ==


== Илмулада хайырланыу ==
Астрономия: илкерледе эм джарыкъ джулдузланы белгилеу.
Математика: тюрлениучюлени, коэффициентлени, константаланы, ишлемлени (сёз ючюн, суммалашлдырыу — Σ).
Геометрия: мюйюшлени, джассылыкъланы, бир-бирде фигураланы белгилеу.
Физика: кёб тюрлю физикалыкъ ёлчемлени, константаланы белгилеу
Химия: бир-бирде грек харифле органика биригиулени номенклатураларында хайырланады.


== Сейир фактла ==
СССР-ни греклилери 1920—1930 джыллада къысхартылгъан грек алфавитни хайырланнгандыла, анда η, ξ, ς, ψ, ω харифле болмагъандыла. Бу алфавитде газетле эмда китабла басамаланнгандыла.


== Белгиле ==


== Джибериуле ==
греко-орус транслитерация