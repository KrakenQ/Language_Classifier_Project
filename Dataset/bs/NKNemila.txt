Nogometni klub "Nemila" je nogometni klub iz istoimenog naselja u blizini Zenice. Takmiči se u Kantonalnoj nogometnoj ligi ZDK.


== Historija ==
Do 1992. godine djelovao je pod imenom FK "Bistričak" Nemila. Kroz klub su prošle brojne generacije nogometaša, kako iz Nemile, tako iz okolnih mjesta koja gravitiraju Nemili (Topčić Polje, Vranduk, Orahovica, Begov Han), kao i brojni fudbaleri iz Zenice i Žepča.
U poslijeratnom periodu klub je dobio novi zamah, tako da je omasovljen rad, izvršena rekonstrukcija i modernizacija stadiona, te je uz pomoć lokalne zajednice i privrednika Nemile, klub dobio znatno bolju sportsku infrastrukturu.
Posljedica organizacione i infrastrukturne obnove kluba je i stasavanje novih sjajnih fudbalskih imena od kojih su neki angažirani i u znatno jačim prvoligaškim klubovima u BiH.


== Vanjski linkovi ==
Tabela Kantonalne lige ZDK