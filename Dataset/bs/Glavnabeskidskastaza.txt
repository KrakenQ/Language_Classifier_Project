Glavna beskidska staza Kazimierza Sosnowskog (polj. Główny Szlak Beskidzki imienia Kazimierza Sosnowskiego, "GSB") je pješački planinarski put u južnoj poljskoj, koji je obilježen crvenom bojom, a prolazi od lječilišta Ustroń u planinskom lancu šleskih Beskida do sela Wołosate u Potkarpatskom vojvodstvu.
Najveća dužina ove staze u poljskim planinama, iznosi oko 496 kilometara, a prolazi kroz planinske lance: Šleski Beskid, Żywiecki Beskid, Gorce, Sądecki Beskid, Niski Beskid te Bieszczady. Prolazeći kroz najviše dijelove poljskih Beskida (dio Karpata) omogućuje dolazak na planine: Stożek Wielki (češ. Velký Stožek), Baraniu Góru, Babiu Góru, Policu, Turbacz, Lubań, Przechybu, Radziejowu, Jaworzynu Krynicku, Rotundu, Cergowu, Chreszczatu, Smerek i Halicz. Također, ovim planinarskim putem se stiže u naselja kao što su: Ustroń, Węgierska Górka, Jordanów, Rabka-Zdrój, Krościenko nad Dunajcem, Rytro, Krynica-Zdrój, Iwonicz-Zdrój, Rymanów-Zdrój, Komańcza, Cisna, Ustrzyki Górne itd.
Glavna beskidska staza bila je trasirana u razdoblju između dva svjetska rata. Trasa zapadnog dijela (Ustroń-Krynica) bila je projektirana od Kazimierza Sosnowskog i završena 1929. godine. Istočni dio, u skladu s projektom Mieczysława Orłowicza, bio je završen 1935. i vodio je sve do Čornogore koja se nalazila u to vrijeme unutar granica Poljske. Između 1935. i 1939. dobila je naziv po Józefu Piłsudskom..


== Rekordi ==
Trenutno najkraće vrijeme savladavanja cijele staze pripada Macieju Więcku (inov-8 team PL) i iznosi 114 sata i 50 minuta. Ovaj podvig je uspio napraviti u periodu između 20. - 24. augusta 2013. godine. Skoro 7 godina ranije, ovaj rekord pripadao je Piotru Kłosowiczu, koji je u septembru 2006 savladao cijelu stazu prešao za 168 sati.. Oba trkača savladavali su ovu stazu iz pravca istoka ka zapadu. Piotr Kłosowicz je napravio ovo bez podržavajuće ekipe, dok je Maciej Więcek uradio to s podrškom.


== Galerija ==

		
		
		
		
		


== Također pogledajte ==
Glavna sudetska staza Mieczysława Orłowicza.


== Vanjski linkovi ==
Tačna trasa staze
Izvještaj sa GSB-a (august 2011) Archived 2014-12-27 na Wayback Machine
Stranica o GSB-u Archived 2019-09-07 na Wayback Machine
Točni opis trase staze
Sve o Glavnoj beskidskoj stazi
Opsežna galerija slika sa staze


== Reference ==