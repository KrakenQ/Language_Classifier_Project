Zemljotres u Valdiviji 1575. dogodio se 16. decembra u 14:30 po lokalnom vremenu. Procijenjeno je da mu je magnituda bila 8,5 po skali magnitude površinskog talasa (Ms), a uzrokovao je poplavu u Valdiviji.
Pedro Mariño de Lobera, koji je bio corregidor Valdivije u to vrijeme, zapisao je da su se vode lokalne rijeke otvorile poput Crvenog mora (u Bibliji) i da je jedan dio tekao uzvodno, a drugi nizvodno. On je i evakuirao grad prije nego što je brana u Laguna da Anigui (današnje jezero Riñihue) pukla. U tom trenutku zabilježio je da, iako su mnogi starosjedioci smrtno stradali, nijedan Španac nije jer je naselje Valdivia bilo privremeno premješteno dalje od rijeke. U drugim hronikama iz tog vremena spominje se da je poginulo dvadesetak osoba.Efekti ovog zemljotresa slični su efektima onog 1960. u istom mjestu, najsnažnijeg zabilježenog u historiji, koji je, također, uzrokovao izlijevanje urvinskog jezera. Ove sličnosti pokazuju da veliki zemljotresi imaju shemu koja se proteže kroz nekoliko stoljeća.


== Također pogledajte ==
Spisak zemljotresa u Čileu
Spisak zemljotresa do 20. stoljeća


== Reference ==


== Vanjski linkovi ==
Epicentar zemljotresa u Valdiviji 1575., wikimapia.com