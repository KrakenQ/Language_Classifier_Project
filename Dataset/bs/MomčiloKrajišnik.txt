Momčilo Krajišnik (20. januar 1945. – 15. septembar 2020.), bio je osuđeni ratni zločinac, bosanskohercegovački i srpski političar, magistar ekonomskih nauka. Bio je Predsjednik Skupštine SR BiH, predsjedavajući Narodne Skupštine Republike Srpske i član Predsjedništva BiH od 1996-98.


== Optužnica MKSJ-a ==
Krajišnik je optužen za zločine, etničko čišćenje i genocid u Bosni i Hercegovini. Uhapšen je 3. aprila 2000. od strane francuskih komandosa u sklopu SFOR-a i pritvoren je u zatvoru Međunarodnog krivičnog suda za bivšu Jugoslaviju u Haagu. Nakon smrti Slobodana Miloševića, Krajišnik je bio najviše rangirani političar na sudu. 27. septembra 2006. je pred Haškim tribunalom proglašen krivim za istrebljenje, ubistva, progone na političkoj, rasnoj ili vjerskoj osnovi, deportacije i nečovječno postupanje kao i zločine protiv čovječnosti, te osuđen na 27 godina zatvora. Sud ga je oslobodio optužbe za genocid.


== Smrt ==
29. augusta 2020. Krajišnik se zarazio virusom COVID-19, te je preminuo od njega 15.septembra 2020.


== Vanjski linkovi ==
Slučaj Krajišnik u Haškom tribunalu


== Reference ==