Symplocaceae je porodica  cvjetnica  iz  reda Ericales, razreda Magnoliopsida, divizija Tracheophyta. Imenovana je po tipskom rodu Symplocos.
Ova  porodica ima preko 260 priznatih vrsta listopadnih i zimzelenih grmova i stablašica, od kojih samo dva rodu Cordyloblaste, a ostali tipskom rodu Symplocos. Areali vrsta ove porodice su u tropskim područjima jugoistočne Azije, jugoitoka Sjedinjenih Država, u Južnoj Americi i Australiji.


== Opis ==
Listovi vrsta porodice Symplocaceae su općenito jednostavni, naizmjenično ili spiralno postavljeni. Rub je ili nazubljen, žljezdasto nazubljen ili cjelovit. U peteljkama listova nedostaju dlačice u podnožju.
Cvjetovi  su u cvastima koje su uglavnom pazušne, ali povremeno mogu biti i terminalne. Cvast je bodljikava, racemozna, kompaktna cima ili metlica. Latice se javljaju u više varijanti,  od tri, pet ili jedanaest, a postoje i tri do pet čašičnih listila. Latice su najčešće bijele, ali u neobičnim okolnostima mogu biti žute. 
Plod je suha drupa, sa  lignificiranim endokarpom zvanim "kamen", po kojem se često mogu uočiti ključni detalji prilikom razlikovanja usko povezanih vrsta Symplocaceae. Endokarpi su otvoreni na vrhu, s više komora u rasponu od jednog do pet, ali uglavnom s tri komore. Ove komore čuvaju sjeme i štite ga od oštećenja. Većina ima sedlo na površini i baznu jamu nasuprot otvorenom vrhu.


== Upotreba ==
Iako nisu glavni proizvod u bilo kojem velikom tržištu, Symplocaceae neke grupe koriste u posebne svrhe. Jedan primjer upotrebe vrste je da se kora koristi kao izvor žute boje u dijelovima Južne Amerike. Druga upotreba je da se korijenje nekih vrsta porodice koristi za pravljenje tonika.


== Rodovi ==
Cordyloblaste
Symplocos


== Reference ==


== Vanski linkovi ==