Mramor, kamen i željezo je dupli koncertni album grupe Bijelo dugme u izdanju diskografske kuće "Diskoton". Album je sniman na koncertnoj turneji 1986. godine, a produciran je u tonskom studiju Zorana Redžića u Sarajevu. Na ploči se našlo šesnaest pjesama, što je ujedno bila i kratka biografija grupe, počevši od prvih singlova do zadnjeg studijskog albuma. 
Album je prodat u tiražu od oko 100.000 primjeraka.


== Historija ==
Album je snimljen tokom 1987. godine na turneji na kojoj je Bijelo dugme promovisalo album iz 1986. godine Pljuni i zapjevaj moja Jugoslavijo. U ovom muzičkom ostvarenju ponuđena je retrospektiva rada ovog sastava, zajedno sa pjesmama iz ranih singlova do posljednjeg albuma. Naslovna pjesma obrada je hita jugoslavenskog beat sastava Roboti.
Na albumu se nalazi slična jugoslavenska ikonografija kao i na prethodna dva izdanja sastava, Bijelo Dugme i Pljuni i zapjevaj moja Jugoslavijo: pjesme "A milicija trenira strogoću" započinje melodijom "Internacionala", tokom uvoda u "Svi marš na ples" pjevač Alen Islamović viče "Bratsvo! Jedinstvo!", a na naslovnici albuma nalazi se fotografija sa 5. kongresa Komunističke partije Jugoslavije.Mramor, kamen i željezo bio je posljednji album Bijelog dugmeta na kojem je nastupio klavijaturista Vlado Pravdić, koji je napustio sastav  nakon izlaska albuma, posvetivši se računarskom poslovanju. Međutim, nastavio je povremeno nastupati s grupom, na većim koncertima, i do kraja aktivnosti Bijelog dugmeta još uvijek se smatrao službenim članom.


== Spisak pjesama ==
"Mramor kamen i željezo"
"A milicija trenira strogoću"
"Svi marš na ples"
"Na zadnjem sjedištu moga auta"
"Top"
"Sve će to mila moja prekriti ruzmarin, snjegovi i šaš"
"Ako možeš, zaboravi"
"Selma"
"Tako ti je mala moja kad ljubi Bosanac"
"Ne spavaj mala moja muzika dok svira"
"Meni se ne spava"
"Odlazim"
"Lipe cvatu"
"Pristao sam biću sve što hoće"
"Lažeš"
"Sanjao sam noćas da te nemam"


== Članovi grupe ==
Alen Islamović - pjevač
Goran Bregović - gitara
Zoran Redžić - bas-gitara
Goran Ivandić - bubnjevi
Laza Ristovski - klavijature


== Reference ==