X Factor Adria, jednostavno nazvan X Faktor je međunarodni talent show franšite The X Factor u balkanskoj produkciji. Izdanje Adria okuplja takmičare iz Srbije, Crne Gore, Bosne i Hercegovine, Makedonije i od druge sezone Hrvatske, što čini ovaj show regionalnim. Domaćini 2. sezone su bili Antonija Blaće, Aleksandar Radojičić, Snežana Velkov i Nikolina Pišek Kao i originalna britanska verzija showa, X Factor Adria je muzičko takmičenje za pronalaženje novih pjevačkih talenata, a čiji su takmičari ambiciozni pjevači pronađeni na javnim audicijama.


== Format ==


=== Faze ===
Show se sastoji od 4 faze: audicije, bootcamp-a, kuće sudija i live emisije. Tokom audicija i bootcampa, sudije u grupi odlučuju o sudbini takmičara. Nakon bootcampa, takmičari se dijele u grupe i svaka grupa dobiva jednog sudiju kao mentora. Tokom kuća sudija sudije uz gost-sudije biraju iz svoje grupe ko će proći u live emisije. Live emisije su završna faza takmičenja i prva faza u kojoj publika dobiva pravo da glasajući zadrži svoje favorite, na kraju eventualne pobjednike.


===== Audicije =====
Prvi dio procesa selekcije su audicije. Potencijalni učesnici se prijavljuju na audicije online ili putem tekstualnih poruka. Oni koji budu pozvani na audiciju, prvo nastupaju pred producentima, nakon čega neki budu izabrani za audiciju pred sudijama. Audicije pred producentima se ponekad nazivaju pred-audicije.
Nakon pred-audicije, producenti pozivaju takmičare koje žele vidjeti pred sudijama. Audicija pred sudijama je prvi dio koji se emituje. Tokom audicija, takmičari se predstavljaju i nastupaju pred sudijama. Nakon što takmičar nastupi, sudije daju komentare i glasaju. Takmičaru su potrebna četiri "Da", da bi prošao u sljedeću fazu takmičenja - Bootcamp.


===== Bootcamp =====
Bootcamp je druga faza u kojoj se takmičari koji su dobili tri ili četiri Da pozivaju da ponovo nastupe. U bootcampu takmičari se mogu susresti sa izazovima kao što su nastupanje sa drugim takmičarima, koreografija i sing-off. Sudije u grupi biraju 24 takmičara (6 iz svake grupe) i pripremaju ih za kuće sudija. Ponekad, kada sudije i producenti osjete manjak dobrih bendova, bend može biti formirana od solo izvođača koji nisu imali uspjeha u svojoj grupi. Nakon formiranja svih grupa, sudije se dodijeljuju grupama i postaju mentori tih grupa.


===== Kuće sudija =====
Takmičar i koji budu izabrani u bootcampu, ponovo nastupaju pred sudijama. Sudija obično poziva gost sudiju koji je tu da mu/joj pomogne donijet odluku o odabiru takmičara koji će predstavljati njega i grupu u live emisijama. Iako se ova faza naziva kuće sudija, ova faza se rijetko obavlja u njihovim stvarnim kućama - već lokaciju bira producent.


===== Live emisije =====
Live emisije su završna faza takmičenje. U ovoj fazi takmičari nastpaju uživo pred auditorijem i publika glasa za svoje favorite. Svaka sedmica ima drugačiju temu. Nakon što svi takmičari nastupe i glasovi budu izbrojani, objavljuju se rezultati. Dva takmičara sa najmanjim brojem glasova nastupaju još jednom, nakon čega sudije glasaju da li žele da takmičar ostane ili ga žele poslati kući. U slučaju da sudije glasaju jednako (2 za ostanak, 2 za napuštanje), tada se gledaju glasovi publike i takmičar sa najmanjim brojem glasova ispada. U finau sudije ne mogu odlučiti pobjednika, već se on isključivo određuje brojem glasova.


=== Grupe ===
Prema prducentima emisije, prva sezona će imati četiri grupe: Djevojke, Momci, Bendovi i grupa "Druga šansa". Grupa druga šansa uključuje takmičare koji imaju preko 30 godina i takmičare koji su ranije učestvovali u drugim talent emisijama. Kada je emisija počela sa emitovanjem, grupa druga šansa je promjenjena u grupu "Preko 27 godina".


=== Sudije i predstavnici ===

U prvoj sezoni sudije će biti Emina Jahović, Kristina Kovač, Kiki Lesendrić i Željko Joksimović. Kristina i Željko su prvi objavljeni kao sudije, dok su Emina i Kiki objavljeni dan kasnije. Sve sudije su pjevači i tekstopisci, a neki od njih su i kompozitori i producenti.
Nakon što su emitovane prve dvije epizode, počele su se širiti glasine kako će Bane Jevtić biti zamjenjen nakon osme epizode, ali producenti su izjavili da te glasine nisu istinite. Na noć prve live emisije objavljeno je da će novi domaćim zamijeniti Baneta, ali držano je u tajnosti ko bi to mogao biti. Pokazalo se da Slavko Kalezić preuzima ulogu domaćina. Dan nakon prve live emisije, objavljeno je da će i Slavko također biti zamjenjem. Konačno, Slavka je zamijenila Ana Grubin koja je vodila show od druge live emisije.
Ubrzo nakon kraja prve sezone, Željko je objavio da neće učestvovati u drugoj sezoni. Nakon sto je nova kompanija preuzela produkciju showa, nije bilo sigurno da li će prethodni žiri ostati. Uključenje Hrvatske je pokrenulo glasine da bi neki pjevači iz te zemlje mogli biti uključeni u žiri druge sezone. Neki od ujetnika o kojima su se širile glasine o mogućim ponudama za ulogu žirija u drugoj sezoni uključivali su: Severina, Jelena Rozga, Dino Merlin, Vlado Georgiev, Gibonni, Đorđe Balasević i Zdravko Čolić. U februaru 2015, objavljeno je da će žiri X Factor Adria u drugoj sezoni činitiː
Željko Joksimović, Tonči Huljić, Massimo Savić i Aleksandra Kovač. Ubrzo nakon toga potvrđeno je da će Antonija Blaće biti domaćin showa zajedno sa Aleksandarom Radojčićem. Snežana Velkov  je također bila voditeljica showa, i tako je bila jedina voditeljica iz prethodne sezone. Nakon početka showa voditeljskom timu pridružila se i Nikolina Pišek, koja se zajedno sa Snežanom javljala iz backstagea.


== Gosti ==


=== Sezona 1 ===
Gost sudije u kućama sudija su bili Toni Cetinski u Željkovoj kući, Leontina Vukomanović u Kristininoj kući, Mustafa Sandal u Emininoj kući i Scott Mills u Kikijevoj kući. Gosti u live emisijama su bili 2Cellos, Hajrudin Varešanović, Jelena Tomašević, Doris Dragović, Jelena Rozga, Loreen, Kaliopi, Tropico Band, Dejan Cukić, Parni Valjak, Nataša Bekvalac i Ana Stanić.


=== Sezona 2 ===
Gost sudije u kućama sudija su bili Nina Badrić u Masimovoj kući, Mirko Vukomanovic u Željkovoj kući,Kaliopi u Aleksandrinoj kući i Petar Grašo u Tončijevoj kući. Gosti u live emisijama su bili Måns Zelmerlöw, Roma Sijam, Lana Jurčević, Magazin, Elena Risteska, S.A.R.S., Knez, Petar Grašo, Vanna, Saša Kovačević, Karolina Gočeva, Lukijan Ivanović, Jacques Houdek , Slavko Kalezić , Vlaho Arbulić, James Arthur , Jelena Rozga.


== Sezone ==
Do sada, emitovane su dvije sezone.
  Takmičar (ili mentor) u grupi "Momci"  Takmičar (ili mentor) u grupi "Djevojke"  Takmičar (ili mentor) u grupi "Preko 27 godina"  Takmičar (ili mentor) u grupi "Bendovi"


== Sudijske grupe i njihovi finalisti ==
Svake sezone, svaki sudija je dodijeljen jednoj grupi kao mentor i bira tri izvođača koje sprema za live emisije. Ova tabela pokazuje koju grupu je svaki sudija dobio i koje izvođače, on ili ona trebaju spremati za live emisije.
Legenda:

  – Pobjednički sudija/grupa. Pobjednici su podebljani, eliminisani takmičari napisani malim fontom.


== Nagrade i priznanja ==
Zlatna Bubamara za popularnost (Skopje, Makedonija) – Nagrada za najbolji regionalni TV projekat, 2014
Zlatna Bubamara za popularnost (Skopje, Makedonija) – Nagrada Otkriće godina za Daniela Kajmakoskog, 2014


== Reference ==