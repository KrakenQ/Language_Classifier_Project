Oregon je američka savezna država na pacifičkom sjeverozapadu te zemlje. Na zapadu je omeđen Tihim okeanom, na sjeveru saveznom državom Washington, na istoku Idahom, a na jugu Kalifornijom i Nevadom. Njegova sjeverna granica dobrim dijelom pruža se duž rijeke Columbije, a na istoku rijekom Snake. Jedna je od tri kontinentalne savezne države s izlazom na Pacifik.
Dva planinska lanca koji se protežu linijom sjever-jug, Obalne Pacifičke planine (Pacific Coast Range) i Kaskadske planine, okružuju dolinu Willamette, jednu od najobrađenijih i poljoprivredno najproduktivnijih regija u svijetu.
Zemljište Oregona jedno je od najraznolikijih u SAD-u. Država je dobro poznata po svojim ravnim, gustim šumama i liniji obale duž Pacifika. Tu su još i prerije i pustinje, koje pokrivaju gotovo polovinu države na istoku i sjeveru. Ovo je i jedno od nekoliko mjesta na sjevernoj hemisferi gdje je moguće skijanje, s osiguranom uslugom ski-liftova, tokom cijele godine.
Broj stanovnika, prema popisu stanovništva iz 2000, iznosio je 3.421.399, što je porasta za 20,4% u odnosu na 1990. Institucije nadležne za popis smatraju da je broj stanovnika u 2004. dosegao otprilike 3.595.000 osoba.
Prosječna zimska temperatura iznosi oko -2-5 stepeni, a ljeti od 6-8 stepeni. U države se nalaze indijanski rezervati Šešona. Naseljena je oko 1870 god. Klima je na jugu stepska, usko primorje je okeanska a većina je planinska. Najveći vrh je Mount Hood sa 3429 m nadmorske visine. Značajne industrije u saveznoj državi su prehrambena, ribna, drvo, celuloza, dok se od rudnih blaga može pronaći nikl i azbest. Poljoprivreda je srednje razvijena zbog klimatskih uslova.