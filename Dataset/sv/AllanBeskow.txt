Hans Axel Allan Beskow, född 7 oktober 1901 i Stockholm, död 26 mars 1988 i Vasa församling i Göteborg, var en svensk läkare. Han var far till Jan och Ann Beskow. 
Beskow, som var son till teologie doktor Emanuel Beskow och Nanna Hildebrand, blev student i Borås 1920, medicine kandidat i Uppsala 1925, medicine licentiat där 1930 och medicine doktor i Göteborg 1953. Han var underläkare på Österåsens sanatorium 1932–1935, på Umeå lasarett 1935–1937, överläkare på Romanäs sanatorium 1937–1960 och dispensärläkare på Dispensärcentralen i Göteborg 1960–1970. Han författade skrifter främst beträffande tuberkulos. Allan Beskow är begravd på Stampens kyrkogård i Göteborg.


== Källor ==
Svensk Läkarmatrikel 1970, Bokförlaget Vem är vem AB, Stockholm 1971, sid. 88.
Beskow, H A Allan i Vem är det 1985
Döda 1982–1992 i Vem är det 1993Noter