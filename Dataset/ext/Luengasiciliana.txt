El sicilianu es una luenga romanci palrá ena isla de Sicilia, nel sul d'Italia. Algunus los sus dialetus tamién se palran ena península itálica, prencipalmenti nel centru-sul de Calabria i en Apulia meridional. Defieri el italianu i desciendi del latín vulgal, con enfruencias del griegu, del árabi, francés, provençal, catalán i del castellanu.
Tien una rica estoria i literatura i un gran vocabuláriu con más de 250.000 palabras, debiu ala enfruencia delos destintus dominaoris dela isla. El sicilianu tamién se palra ena parti central i sul de Calabria i ena parti sul d'Apulia, mentá Salento. El sicilianu tuvu una huerti enfruencia ena hormación de la luenga maltesa, sobri tó hata finalis el sigru XVIII. 
Esta luenga, nel Libru Roxu de UNESCO, está crassificá cumu luenga que no corri nengún riesgu d'estinción.
El usu el sicilianu cumu luenga palrá ena família u entri amigus es mu común en tola rihión; menus común es el su úsiu en ocasionis oficialis i ena horma escrebia.
Los mayoris escrebioris i puetas de la literatura en luenga siciliana son: Giovanni Meli, Nino Martoglio, Domenico Tempio, Alessio Di Giovanni, Ignazio Buttitta i Andrea Camilleri.


== Muestra testual ==


=== Lu Patri Nostru (El Pairimuestru) ===
Patri nostru, ca siti ntrô celu,
Santificatu fussi lu Vostru nomu.
Viatu vinissi lu Vostru regnu.
Fatta fussi la Vostra Vuluntati
Comu ntrô celu accussì ntra terra.
Dàtini sta jurnata lu nostru panuzzu,
E pirdunàtini li nostri piccati
Accussì comu nuiàtri li pirdunemu ê nostri nìmici
E nun lassàtini cascari ntrâ tintazzioni,
Ma scanzàtini dû maliAmen.


== Échali una guipaína ==
Wikipedia en sicilianu
Parmi


== Atihus esternus ==
Wikipedia en sicilianu
Promoción de la luenga siciliana
El sicilianu nel Ethologue
Linguasiciliana.org