Aldigüela del Xerti es un monicípiu assitiau ena província e Caçris, en Estremaúra (España). 


== Estensión i puebración ==
Comprendi un ária e 11,76 qm², con una puebración de 345 abitantis i una densiá e 29,34 ab/qm².


== Arrayu el términu monicipal ==
Aldigüela e Herti arraya con:

Carcabosu al noresti.
Galisteu al oesti, sul i noroesti.
Praséncia al esti (cerca e Prauchanu).


== Estória ==
Aldigüela e Herti hue hundá nel sigru XIII cumu aldea el Señoriu e Galisteu.
Aldigüela s'endependizó cumu monicípiu en 1837, huntu con el restu los puebrus el señoriu.


== Elésia Parroquial de San Blas ==
La Elésia Parroquial de San Blas s'alcuentra assitiá ena Praça Mayol i hue costruia enus sigrus XVII i XVIII. 
La elésia es pequeña i está costruia con aparehu e mampuestu i rehuerçu e canteria. Nel enteriol tieni una sola navi con cubierta a dos áuguas, i cabecera retangulal rematá en cúpula sobri pechinas. El campanáriu está adosau a la cúpula i se devii en dos cuerpus, hechu e silleria el inferiol, i e ladrillu el superiol, tó encalau.
Nel enteriol ai una talla la Vilhin la Chaparrera e los sigrus XV-XVI, i un crucifihu e maera el sigru XVII.


== Fiestas localis ==
En Aldigüela e Herti se celebran las siguientis fiestas:

San Blas (3 de Hebreru)
San Antón (13 e Juñu)