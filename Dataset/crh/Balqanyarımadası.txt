Balqan yarımadası ya da Balqanlar - Avropa qıtasınıñ cenüp-şarqında yer alğan büyük bir yarımadadır.
Balqanlarda bulunğan memleketler: Arnavutlıq, Bosna ve Hersek, Bulğaristan, Hırvatistan, Kosovo, Şimaliy Makedoniya, Montenegro, Sırbistan ve Yunanistandır. Türkiye Balqan yarımadasında bir miqdar toprağı (Şarqiy Trakiya) olğanından, Romaniya ve Sloveniya ise tarihiy sebeplerden bazan da Balqan memleketi sayıla.