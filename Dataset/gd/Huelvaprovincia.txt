'S e provincia na Spàinne a tha ann an Huelva (IPA: welβa). Tha e na laighe ann an Andalusia, ann an ceann a deas na dùthcha. 'S e Huelva a tha na phrìomh-bhaile.  Chaidh an roinn a chruthachadh ann an 1833 le Javier de Burgos, a bha na Rùnaire na Stàite agus Leasachaidh aig an àm. B' e an siostam-riaghalaidh iondail na Frainge a chleachd e mar mhodal. Chuireadh a-steach na Coimhearsnachd fèin-riaghlaidh Andalusia i ann an 1978, nuair a sgrìobhadh Bun-reachd ùr. Sìnidh Huelva fad 10,128km² agus tha 521,968 duine a' fuireach ann. Le sin, 's e an 25mh roinn as motha na Spàinne a thaobh talmhainn agus an 31mh a thaobh àireimh-sluaigh. Tha crìochain aice le Badajoz, Cádiz, Sevilla agus A' Phortagail. 'S e Spàinntis a tha ga bruidhinn an seo.


== Freumhan an ainm ==
‘S ann connspaideach ‘s a tha freumhan an ainm air sàilleabh nach eil Freumh-fhaclachd na sgìre cho oilleir.  Tha a h-uile coltas ann gur ann à Ὄνοβα (Onuba) ann an Greugais no Onuba Aestuaria ann an Laideann a tha an t-ainm, le freumhan ann an cànan air choireigin a bha ga bruidhinn an seo o chionn mìltean de bhliadhnaichean. A dh’aindeoin sin, tha cuid eile dhen bheachd gur ann à Olba ann an Tartesianais a tha e. Tha an t-iar-leasachan -oba no –uba gu ìre mhath cumanta ann an ceann a deas na Spàinne. Mar a b’àbhaist san Spàinn, b’ e dìreach ainm a’ bhaile a bu motha sa sgìre a chuireadh air an roinn. Sgrìobhadh Gaelbah agus Welba ann an Arabais, a’ leantainn atharraidhean fuaimneachail ann an Spàinntis fhèin (/ɔ/ gu /wo/).


== Iomraidhean ==