La gesa de San Vitor (ofizzialment in italian: basilica prepositurale di San Vittore al Corpo) a l'è ona gesa catolega de Milan.
La se troeuva in la contrada de San Vitor, in del center storegh de Milan, minga delong de la gesa de Sant Ambroeus.


== Storia ==
La prima gesa l'è stada fada su indè che gh'era el vegg mausolee de l'imperador Valentinian II (i ruvinn se troeuven sotta terra): a l'è stada vuna di grand basilegh paleocristiann menzonaa del Sant Ambroeus.
Cont el passà del temp, la gesa l'è stada per secoi in di man di Olivetan, che gh'aveven lì el sò monestee (che incoeu a l'è 'l Musee de la Scienza): hinn staa proppi i Olivetan a daggh a la gesa veggia l'aspett del dì d'incoeu.