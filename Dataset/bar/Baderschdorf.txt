Baderschdorf (amtli Patersdorf) is a Gmoa im niedaboarischn Landkroas Reng inmittn vom Boarischn Woid . Des gleichnomige Pfarrdoaf is Sitz vo da Gmoavawoitung.


== Eadkund ==


=== Geografische Log ===
Baderschdorf liegt in da Region Doana-Woid im Teisnochtoi mittn im Natuapark Boarischa Woid direkt am Schnittpunkt vo da Bundesstroß 11 und 85 ungafähr öif Kilometa südeastle vo Viechtoch, 22 km neadle vo Degndorf, 13 km nordwestle vo da Kroasstod Reng sowia 23 km vo Zwiesl entfernt. Baderschdorf vafügt iba an Hoitepunkt vo da Rengtoibahn AG  an da Bahnstreck Gotszoi-Blaiboch.


=== Gmoagliedarung ===
Es gibt 28 Gmoateile:

Anga
Bernwinkl
Greaboch
Heidnbeag
Hampamuih
Handling
Harthof
Haislan
Hintaleithn
Irlach
Knabnhof
Masslriad
Mooshof
Neimuih
Baderschdorf
Perlesriad
Prenning
Prünst
Schön
Schönbeag
Schwarzn
Steinaead
Sundweging
Tradweging
Weidwies
Wildtier
Zottling
ZucknriadEs gibt nua de Gemarkung Baderschdorf.


== Gschicht ==


=== Bis zua erschtn urkundlichn Awähnung ===
Baderschdorf gheat zum Rentamt Straubing und zum Landgricht Viechtach.
Des heitige Gmoagebiet deafat etwa im 8. und 9. Joahrhundat bsiedlt worn sei. Ois Hauptbeweis deanan de Oatsnaman aaf -doaf, de fia de Rodungszeit typisch worn.
Scho aus dem 9. Joahrhundat stamman erste Hinweis aaf a Kiach in Baderschdorf, mit dem Hl. Martin ois Patron.
A erste uakundliche Awähnung findt da Oat im sognenntn "Heazogsnuabor" aus de Joahr 1301 und 1307.


=== Eiwohnaentwicklung ===
Zwischn 1988 und 2018 is de Gmoa vo 1674 aaf 1718 um 44 Eowohna bzw. um 2,6 % gwachsn.

1961: 1519 Eiwohna
1970: 1654 Eiwohna
1987: 1699 Eiwohna
1991: 1788 Eiwohna
1995: 1812 Eiwohna
2000: 1782 Eiwohna
2005: 1830 Eiwohna
2010: 1774 Eiwohna
2015: 1672 Eiwohna


== Politik ==


=== Gmoarot ===
Des knappe Agebnis vo de Gmoarotwahln 2020 hot a Nochzählung vo de Stimman afoadalich gmacht. Domit ham se foigande Stimmanoteil und Sitzvateilunga ergem:
CSU: 29,86 Stimman, 4 Sitz
SPD: 15,79 %, 2 Sitz
Unobhängige Wählavaeinigung: 29,83 %, 3 Sitz
Freie Wählagmoaschoft Biagablock: 24,52 % 3 Sitz


=== Buagamoasta ===
Seit 2020 is Günther Strenz (FW "Buagablock") Ersta Buagamoasta. In da Stichwoi zu de Kommunoiwooin in Baiern 2020 hot er se am 29. März 2020 mit 60,1 Prozent gega Richard Krauer (FW) duachgsetzt.
Vo 2008 bis 2020 war Willi Dietl (CSU) Buagamosta vo Baderschdorf, 2014 wiedagwöjt mit 90,52 % vo de Stimman. Voahea war Franz Plötz 18 Joahr lang Buagamoasta


=== Finanzn ===
De Gmoasteiaeinahman ham im Joahr 2007 1838 TEUR betrong, dovo ham de Gmoasteiaeinahman (netto) 160 TEUR betrong.


=== Wappn ===
Blasonierung: "In Blau unta am aheantn suiban Göpe und iba aafgschichte Granitbleack schräg kreizt a goidana Pfeil und a goidans Schwert."
Wappnbegrindung: Des oide heraldische Zeichn vom "Göpe" symbolisiert im Wappn vo Baderschdorf des Zammatreffn vo zwoa wichtige Bundesstroßn, de Baderschdorf zu am lokln Vakeahsknotnpunkt machan. Schwert und Pfeil vaweisn aaf de Pfarrkiach. Sie is dem hl. Martin gweiht (Attribut: Schwert) und bsitzt a oide Woifahrt zum hl. Sebastian (Attribut: Pfeil). De Granitbleack im untan Teil vo dem Schuid beziang se aaf de Stoabrüch im Gmoagebiet (Granitindustrie) und aaf des Natuadenkmoi vom Pfoi. De Suiba-Blau-Tingierung ainnat doro, dass Baderschdorf imma Teil vom Heazogtum und Kuafiastntum Baian woa (Landgricht Viechtach).


== Kuitua und Sehnswiadekeitn ==
Natuaalebnispfod "Panoramablick"
Pfarrkiach St. Martin. Sie is 1723 abaut und hot an spätgotischn Chor sowia an Tuam vo 1893. De Ausstattung is einheitle im Stui vom Rokoko.


== Statistik ==
Es hot 1998 noch da amtlichn Statistik im Bereich vo da Land- und Foastwirtschoft sechs, im produzierandn Gewerbe 175 und im Bereich Handl und Vakeah 40 sozoivasicharungspflichte Bschäftigte am Oabatsoat. In sonstign Wirtschoftsbereichn warn am Oabatsoat 26 Personan sozoivasicharungspflichte bschäftigt. Sozoivasicharungspflichte Bschäftigte am Wohnoat hot's insgsamt 574 gem. Im vaoabatn Gwerb hot's drei Betriebe gem, im Bauhauptgewerbe drei Betriebe gem. Zuadem bstandn im Joahr 1999 57 landwirtschoftliche Betriebe mit ana landwirtschoftle gnutztn Flächn vo 749 ha, dovo warn 119 ha Ackaflächn und 629 ha Dauagreaflächn.


== Infrastruktua ==


=== Vakeah ===
Baderschdorf liegt an de Bundesstroßn 11 (Europastroß 53) vo Boarisch Eisnstoa noch Degndorf und 85 vo Cham noch Bossa.


=== Buidung ===


== Im Netz ==

Baderschdorf: Amtliche Statistik vom Bayerisches Landesamt für Statistik und Datenverarbeitung (LStDV)


== Beleg ==