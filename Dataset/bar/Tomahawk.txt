Da Tomahawk is de traditionelle Streitaxt und a Oizweck-Weakzeig vo de Indiana gwen. Ois Weakzeig hod da Tomahawk bis zum heitign Tog sei Bedeitung dahoidn; vo da US-Army wead da Tomahawk zua Zeit aa ois effektive Nohkampfwoffn eigsetzt.
Ea besteht wia ra Hockn aus an Schoft und an Kopf. Da Schoft is ebba 25 bis 50 cm long und is moast ausn Hoiz vom Hickory-Baam gmocht. Da Kopf woa uaspringlich aus Stoa oda Obsidian (Vuikan-Glos), noch Okumft vo de Eiropäa in Amerika aa aus Eisn oda Messing.


== Gschicht ==
Da Nom Tomahawk kimmt aus de Algonkin-Sprochn vo "tamahak" or "tamahakan". Des Woat is nacha vo eiropäischn Amerikanan anglisiat woan. Es hod woascheinlich sowoi Stoa-Hockn ois aa Stoa-Kein gmoant und zwoa jede Foam davo. Da Tomahawk woa scho imma a Wuaf- und Hieb-Woffn und a Weakzeig zgleich.
Da Tomahawk woa a wichtigs Symboi fian Kriag bzw. Kriagszuastand. Ea hod aa a rituelle Bedeitung ghobt. Des symbolische Vagrobm und Ausgrobm vom Tomahawk bei de Indiana is im Boarischn zum gfligltn Woat woan. "S Kriagsbeil begrobm", moant uaspringlich "Friedn schliassn", im Boarischn "an Streit beiglegn". "S Kriagsbeil ausgrobm", hoasst uaspringlich "Kriag fiahn", heit "an Streit ofanga". Es is owa umstrittn, ob de Indiana de Tomahawk je vagrom ham.
Es hod a Tomahawks gebm, wo Woffn und Friednspfeifn gleichzeitig woan, da sognennte "Pfeifntomahawk", dea wo zum beliabtasten Tomahawk ibahapts woan is. Es hod aa a symbolische Bedeitung ghobt, ob ma am Gegniwa ein Pfeifnkopf oda de Klinga highoidn hod.


== Heitige Vawendung ==
Da Tomahawk is heit wieda a beliabts Oizweck-Weakzeig. Es gibt vui vaschiedane Heastella.
Da Tomahawk hod sogoa wieda a militärische Bedeitung griagt. In da US-Army wead a modeana Tomahawk ois Oizweckweakzeig und ois Nohkampfwoffn eigsetzt. Zua Zeit aa in Afganistan.
"Tomahawk-Weafn" is a Sportoat, wo ned nua vo Retrogruppm ausgfiaht wead, sundan aa vo Kampfsportohengan wia z. B. vom Okichitaw, de wo Tomahawk-Kampftechnikn trainian.


== Galerie ==

		
		
		
		
		


== Schau aaa ==
Broadhogg, Hogg mit an broadn Bladdl
Dexel, haufeamige Hogg
Grompm, Spitzhogg und Hau in oam
Hagge, kloane Hogg
Hau (Fejdhau, Fejdhogg)
Hogg, aa Hogga oda Hoggn
Schnoatbrax, aa Sope, fias Beweng vo Baam


== Beleg ==


== Im Netz ==

RMJ Tactical Tomahawk