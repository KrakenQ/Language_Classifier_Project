Jessie Royce Landis (* 25. November 1896 in Chicago, Illinois; † 2. Februar 1972 in Danbury, Connecticut) weer en US-amerikaansch Schauspelerin.


== Leven ==
Jessie Royce Landis fung hör Schauspeelloopbahn an Theaternvun hör Heimatstadt Chicagoan. Mit 30 Johren geev se hör Debüt an‘n Broadway in New York City in dat Stück The Honor of the Family. All in jung Johren hett se sück spoodriek up Charakterrullen spezialiseert, de faken öller as se sülvst weern, de hör aber en lang  Schauspeelkarriere inbrocht hemm.  1930 speel se de Fruenhööftrull in den Toonfilm  Mann über Bord neben George Bancroft, doch bleev dat för de folgen 19 Johren hör letzt Filmupträe. In de 1930er- un 1940er-Johren hett se hör Theaterloopbahn fortsett un speel in insgesamt över 30 Broadway-Produktschonen.Eerst af 1949 stunn Jessie Royce Landis weer regelmatig vör de Kamera, wo se nu meest in moderlich, kummediantisch Nebenrullen to’n Insatz keem. Hör bekannst Rullen harr se woll ünner de Regie vun Alfred Hitchcock in Über den Dächern von Nizza (1955), hier speel se de Moder vun Grace Kelly, in Der unsichtbare Dritte (1959) speel se de Moder vun Cary Grant. In beid Filmen gung de Figur vun Landis hör Filmkinner dör hör exzentrisch un överförsörglich Verhollen up de Nerven. As Moder vun hör hitchcockschen Filmdochter Grace Kelly is se ok in dat Melodram Der Schwan uptreeden. Hör letzt Kino-Rull speel se in den Katastrophenfilm Airport, hör letzten Feernsehupträe harr Royce Landis 1971 in en Folg vun de Reeg Columbo.
1954 hett se hör Autobiografie You Won't Be So Pretty herutbrocht. 1972 is Jessie Royce Landis in dat Öller vun 75 Johren an Krebs storven.


== Filmographie (Utwahl) ==


== Weblenken ==

Jessie Royce Landis in de Internet Movie Database (engelsch)
Indrag in de düütsch Synchoondatei


== Enkeld Nahwiesen ==