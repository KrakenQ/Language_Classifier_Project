Sarah Miles (* 31. Dezember 1941 in Ingatestone, Essex) is en britische Schauspelersche.


== Leven un Wark ==
Miles hett in’t fröhe Öller vun 15 Johren an de Royal Academy of Dramatic Art in London anfungen, Schauspeleree to lehren. Ehr eerste Filmrull hett se 1962 in Term of Trial an de Siet vun Laurence Olivier un Simone Signoret ünner den Speelbaas Peter Glenville speelt. För disse rull weer se dat annere Johr för den Britischen Filmpries nomineert. 
Sarah Miles hett sik mit ehr Arbeit aver vör allen op dat Theater kunzentreert un nehm in de Johren dorna blots utwählte Filmrullen an. 1964 weer se för ehr Rull in The Servant vun den Speelbaas Joseph Losey wedder för den Filmpries nomineert. Dat Dreihbook dorto harr Harold Pinter schreven. 1971 speel se de Titelrull in dat Melodram Ryan’s Daughter un twee Johren later de Hööftrull in The Hireling.
De Schauspelersche weer tweemol mit den britischen Dramatiker un Dreihbookschriever Robert Bolt verheiraat: dat eerste vun 1967 bit 1975 un dat tweete mol vun 1988 bit to Bolt sien Dood 1995.


== Filmografie (Utwahl) ==


== Utteken ==
Miles weer för ehr Filmwark negen mol för bekannte Filmpriesen vörslahn, dorünner mehrmols för den britischen Filmpries un eenmol för den Oscar in de Kategorie Best Hööftdorstellersche för Ryan’s Daughter. Uttekent weer se opletzt blots eenmol, neemlich 1971 mit den 2. Platz vun den Golden Laurel as Beste Schauspelersche för Ryan’s Daughter.


== Weblenken ==

Sarah Miles in de Internet Movie Database (engelsch)