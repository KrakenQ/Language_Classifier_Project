Bahar Pars (Persisht: بهار پارس; lindi më 28 mars 1979) është aktore iraniano-suedeze. Pars fitoi Medeapriset për aktorin e vitit 2015 dhe STOCKmotion për filmin më të mirë të vitit 2015 për filmin e shkurt Rinkebysvenska që e regjisoi.


== Biografia ==


=== Jeta e hershme ===
Pars lindi në Shiraz, Iran dhe erdhi në Trelleborg, Suedi në vitin 1989 bashkë me familjen e saj pas luftës të Iranit dhe Irakut. Mes viteve 2003 dhe 2007, ajo studioi në Akademinë e Aktrimit në Stokholm (tani Akademia e Arteve Dramatike e Stokholmit).


=== Karriera ===
Pars ka pasur shumë role në pjesë teatrale dhe gjithashtu në shumë filma. Ajo debutoi në filmin e çmuar "Kur Bie Errësira" (2006).Në vitin 2008, ajo portretizoi rolin e Nina në skenën e Farnaz Arbabi në Backateatern. Në teatrin e qytetit të Uppsalës, Pars gjithashtu luajti rolin e titullit në shfaqjet Anna Karenina (2010), versioni i skenës së Let the Right One In (2011) dhe Hedda Gabler (2013).Më 2014, Pars mori pjesë në rolin e Valeria në dramën e vlerësuar nga Jonas Hassen Khemiri “Jag ringa mina bröder” në Kulturhuset Stadsteatern. Pëveç aktrimit, Pars gjithashtu ka drejtuar dhe ka qenë një nga krijuesit  Nyårsklockan , në të cilën shfaqen pesëmbëdhjetë personalitete të kulturës së grave.Ajo luajti rolin kryesor si Bertha në pjesën teatrale “Marodörer” të Jens Ohlin dhe mori pjesë në “Ungefär” të Farnaz Arbabit në Teatrin Mbretëror Dramatike në pranverë të vitit 2016.
Më 31 korrik 2017, Bahar Pars ishte një mikpritës veror në Sommar i P1, pastaj foli për zhvendosjen e saj në Suedi, edukimin e saj, amësinë e saj dhe si ishte udhëtimi për në Shtetet e Bashkuara dhe çmimet Oskar.


=== Jeta personale ===
Pars është e martuar me regjisorin Linus Tunström dhe së bashku kanë një vajzë lindur më 2001.


== Filmografia ==
2006 Kur Bie Errësira
2009 Knäcka
2010 Kommissarie Winter
2010 Fredlösa
2010 Händelse vid bank
2015  Një njeri i quajtur Ove
2016 Zon 261


== Referimet ==