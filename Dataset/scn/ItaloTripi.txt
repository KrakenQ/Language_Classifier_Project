Italu Tripi nascìu ad Altofonte (PA) sissanta anni fa.
Quann'era picciutteddu fici parti râ Fidirazzioni Giovanili Cumunisti Taliani (F.G.C.I.) ri Palieimmu. 
A bintitrì anni u ciamau Achille Occhetto ppi tràsiri 'nta sigritirìa pruvinciali di lu Partitu Cumunista.
Nto u '79 accuminzau a 'mpignarisi a liveddu sindacali comu cumpunenti di sigritarìa nta a Càmmira dô Travagghiu di Palieimmu sutta a dirizzioni di Gigi Colombo e Franco Padrut.
Di l'uttantatrì ô nuvantarui a statu sicritariu ginirali dâ Càmmira dô Travagghiu nta l'attuali capitali siciliana.
Ntra li virtenzi di spiccu nta di anni ci fu chidda di lu supiramentu di li grandi appalti pâ riti fognaria, e di l'illuminazzioni pubbrica di Palieimmu ca si cunciuriu ca pubbricizzazzioni di li dui sirbizza accusini comu sustinìa a CGIL.
Inoltri ci fu chiddu contru lu ridiminziunamentu di lu cantieri navali.
Tripi a statu ntra l'artefici di lu dicritu liggi 24 ca fici passari 2.000 idili di lu sitturi privatu ô Cumuni nta nu piriudu di gravi crisi di l'idilizzia e firmau cu lu cumuni di Palermu lu primu protucollu d'Italia supra lu rigulamentazzioni di li subbappalti anticipannu lu passaggiu dicisivu da succissiva ligislazzioni nazzionali supra l'appalti.
Nta lu '93 Tripi trasìu a fari parti dâ sigritirìa riggiunali dâ CGIL ccu delighi supra a pubbrica amministrazzioni, a sanità, a furmazzioni prufissiunali.
Participau ô cunfrontu ca purtau a stisura dô primu pianu riggiunali e s'adopirau ppi fari nesciri a CGIL do sistema pubbricu dâ furmazzioni prufissiunali.
Nto 2000 a statu sigritariu ginirali da FLAI CGIL lu sinnacatu di l'agrindustria.
Ntra li pruggetta avviati c'eni chiddu dâ riforma dâ furistazzioni, chiddu ppi passari dâ virticalizzazzioni dâ pruduzzioni â trasfurmazzioni dô cumpartu aggriculu, chiddu ppi libbirari a Sicilia dô piriculu di l'Organisma Giniticamenti Mudificati.
Spusatu e patri i tri figghi eni ufficiali di Marina.
Ntra li sô passatiempi ci sunu a vela, a subbacquia, scutari musica jazz e napulitana.


== Lijami sterna ==
Culligamentu a 324 risuttati supra a lu muturi di ricerca google news Italia ppi palori ciavi "Italo Tripi"