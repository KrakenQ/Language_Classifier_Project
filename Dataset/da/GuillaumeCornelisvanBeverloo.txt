Guillaume Cornelis van Beverloo (født 3. juli 1922 i Liege, Belgien, død 5. september 2010 i Auvers-sur-Oise) var bedre kendt under kunstnernavnet Corneille, han var en belgisk kunstner.
Corneille studerede kunst ved Kunstakademiet i Amsterdam. Han var en af grundlæggerne af REFLEX bevægelsen i 1948, og i 1949 var han også en af grundlæggerne af COBRA bevægelsen i Danmark. Han var desuden medgrundlægger af bevægelsen Experimentele Groep Holland. Han var aktiv inden for COBRA gruppen fra begyndelsen, ikke blot med at male, men også ved at udgive poesi i COBRA Magasinet. Den poetiske Corneille var stærkt påvirket af Joan Miró og Paul Klee. Efter COBRA gruppens opløsning i 1951 flyttede Corneille til Paris og begyndte at samle på afrikansk kunst. Disse primitive kunstgenstande blev tydelige i hans egne værker, som tog en mere fantasifuld drejning, som landskaber set fra fugleperspektiv, eksotiske fugle og stiliserede former.


== Eksterne henvisninger ==