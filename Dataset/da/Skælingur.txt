Skælingur (dansk: Skælling) er en bygd på Færøerne. Den ligger i Kvívíkar kommuna på Streymoy, ved foden af Skælingsfjall (767 moh). Dette fjeld var længe anset for at være Færøernes højeste, men er egentlig kun det 11. højeste. 1. januar 2009 havde Skælingur 13 indbyggere, det sammen som i 1985.Skælingur er første gang nævnt i skriftlige kilder i 1584. I 1704 fik to halvsøskende i bygden et barn sammen, og blev ført til Tórshavn hvor de dømtes til døden ved halshugning for blodskam i 1706. Dette var Færøernes sidste henrettelse. 
Broen over Breiðá ved Skælingur var motiv på et frimærke fra Postverk Føroya i 1986, og blev tegnet af Ingálvur av Reyni og graveret af Czesław Słania.


== Referencer ==


== Eksterne lhenvisninger ==
Skælingur på faroeislands.dk