Veronica Necula (n. 15 mai 1967, Târgoviște, Dâmbovița, România) este o canotoare română, laureată cu argint și cu bronz la Seul 1988.
Veronica Necula s-a născut în comuna Lucieni, județul Dâmbovița și a început sportul de performanță la Clubul Sportiv Nr. 2 Constanța în anul 1982.
Primele concursuri au fost pe plan național unde din anul 1983 până în anul 1988 a fost campioană națională în diferite probe de simplu, patru vâsle și opt rame. Pe plan internațional a cucerit medalii în diferite probe de canotaj: locul al doilea la Campionatele Mondiale din Suedia în proba de 2 vâsle, în anul 1984, locul întâi la Campionatele Mondiale din Germania în proba de simplu, în anul 1985, locul al treilea la Campionatele Mondiale din Danemarca în proba de 8+1 rame, în anul 1986, locul întâi la Campionatele Mondiale din Anglia în proba de 4+1 rame în anul 1987, locul întâi la Campionatele Mondiale din Anglia în proba de 8+1 rame, în anul 1987, și două medalii olimpice (argint la Olimpiada de la Seul, Coreea de Sud, în proba de 8+1 rame, în anul 1988, și bronz în proba de 4+1 rame, în cadrul aceleiași olimpiade). A cucerit și medalii de aur, argint și bronz la Regatele Internaționale din Elveția, Austria, Rusia, Bulgaria, Ungaria, Germania și alte țări.
În total a cucerit 50 de medalii.


== Note ==


== Legături externe ==
Veronica Necula la Comitetul Olimpic și Sportiv Român
Profil la worldrowing.com
Veronica Necula la Sports-Reference.com (arhivat la 1 aprilie 2020)