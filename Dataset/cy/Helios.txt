Ym mytholeg Roeg, duw'r Haul yw Helios (Groeg). Ym mytholeg y Rhufeiniaid fe'i gelwir yn Sol (Lladin).
Codwyd Colossus Rhodes tua 280 CC i amddiffyn y fynedfa i harbwr Rhodes. Cafodd ei wneud allan o efydd ar lun dyn cydnerth, noeth neu led-noeth, a oedd yn cynrychioli Helios, duw'r Haul. Fe'i ystyrid yn un o Saith Rhyfeddod yr Hen Fyd. Safai ar ddau ben y ddau forglawdd a amddiffynai'r harbwr a dywedir bod llongau dan hwyliau llawn yn medru pasio o dano.