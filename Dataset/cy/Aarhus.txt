Dinas ar arfordir dwyreiniol gorynys Jylland, Denmarc yw Aarhus (1948-2010 Århus). Hi yw ail ddinas Denmarc o ran maint, gyda phoblogaeth o 237,551 yn 2008, ac mae'r porthladd yn un o'r mwyaf yng Ngogledd Ewrop.
Hyd 2007, hi oedd prifddinas talaith Århus. Roedd esgobaeth Aarhus mewn bodolaeth erbyn  951, ac mae'r Eglwys Gadeiriol, y fwyaf yn Nenmarc, yn dyddio o'r 13g. Ymhlith yr atyniadau i ymwelwyr mae Den Gamle By ("Yr Hen Ddinas"), sy'n amgueddfa awyr-agored. Mae Neuadd y Ddinas (1942) yn un o weithiau enwocaf y pensaer Arne Jacobsen.