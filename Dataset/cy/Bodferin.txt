Plwyf eglwysig ym mhen Llŷn, Gwynedd, yw Bodferin. Mae'n gorwedd ym mhen eithaf Llŷn, i'r gorllewin o Aberdaron, dros y swnt o Ynys Enlli.


== Hanes ==
Yn yr Oesoedd Canol, roedd y plwyf yn rhan o gwmwd Cymydmaen. Arferai pererinion groesi'r swnt i Ynys Enlli o borthladd bychan Porth Ferin. Ceir Plas Bodferin yn y plwyf, tua 2 filltir i'r gogledd-orllewin o Aberdaron. Ceir Rhydmerin yno hefyd. Plwyf bychan iawn oedd Bodferin, dim ond tua milltir o hyd a thua'r un maint o led, yn rhedeg gyda'r môr.Ni wyddys pwy oedd 'Merin'. Ceir sawl person o'r enw yn hanes a thraddodiadau cynnar Cymru. Mae'n bosibl mai 'môr' neu 'morwr' yw'r ystyr yn hytrach nag enw personol: prif ystyr y gair Hen Gymraeg merin yw 'môr', o'r gair Lladin marinus (cf. Llŷr Marini).Bu Bodferin yn blwyf sifil yn yr hen Sir Gaernarfon tan iddo gael ei ymgorffori ym mhlwyf sifil Aberdaron yn 1934. Dim ond tua 30 o bobl a gofnodir yn byw yn y plwyf yn 1861.


== Cyfeiriadau ==


== Dolenni allanol ==
Cyfrifiad 1861: Bodferin ar wefan Rhiw.com