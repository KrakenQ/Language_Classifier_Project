Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon.

Argyrodiet is 'n mineraal en 'n betrèkkelik zeldjzaam zilver-germanium-sulfied mitte sjemische formuul Ag8GeS6. Argyrodiet vörmp 'ne mingrits mit canfieldiet, worin germanium wuuertj gesubstitueerdj door tin.
't Zwart toet staolgries argyrodiet haet 'n orthorombisch kristalstèlsel, 't Kump veur es octaëders, dodecaëders, in bothryodaal koosjte en in radiaal kristalaggregate. 't Breukvlaak is sjelpvörmig (conchoïdaal). De helheid is 2,5 oppe sjaol van Mohs enne rilletief dichheid bedruueg 6,1 toet 6,3 g/cm³.
Argyrodiet wuuertj geraekendj toete sulfozalte. 't Mineraal is zowaal neet magnetisch es neet radioaktief.