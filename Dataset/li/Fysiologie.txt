Dit artikel is gesjreve (of begós) in 't Sint-Joasters. Laes hie wie v'r mit de versjillende saorte Limburgs ómgaon.

Fysiologie is de lièr van de normaal laevesverrichtinge en -versjiensele bie organisme (mit naam dere). Dewiel de anatomie en histologie de structuur besjrieve van de organisme en häör organe en weefsel, besjeftig de fysiologie zich mit de normaal wirking daovan. De wirking bie aafwiekinge (wie krankheid) valle ónger de pathofysiologie
De wirking van 't lief van 't organisme zeuk me oet door gebroek te make van 'n groat aantaal methode en óngerzeukstechnieke, wobie sjemie, biosjemie, electronica, netuurkónde, immunologie, microscopie en lektronmicroscopie 'n wichtige rol spele. Döks wuèrtj ouch gebroek gemaak van deerprove.
Wichte óngerwirpe van de fysiologie zint ónger anger de wirkinge van de nere en 't zaenstèlsel, de regulaasje van 't hert en de bloodsómloup, de lónge en gaaswusseling, de spiesvertaering, de hormoanhoeshaojing, de celhomeostaas, 't intern miljeu, de motoriek en 't metabolisme.