Dit artikel is gesjreve in 't Mofers. Ómdat 't plaatsgebónge is, maogs doe 't ómzètte nao 't Kirchröadsj, es te dit dialek sjpriks.Ham is e gehuch t'n oeaste vanne Sjpekhei inne gemèndje Kirkraoj inne Nederlandjse pervinsje Limbörg. 't Gehuch lik in 't daal vannen Anstelerbaek. Ham besteit oet versprèdje beboewing worónger inkel häöf. In 't gehuch sting 't kestieël 's Herenanstel det in 1877 woort gesloeap. Op 't gebied dao woort e kloeaster geboedj veure Zösters vanne Hèlge Elisabeth, det plaatselik bekèndj is es 't Sjtieft. Innen Hambós steit de Hambóskepel, die aan Maria is gewiedj.
t'n Zuje van Ham loog vreuger de watermeule Hammeule en t'n naorde de Brögkmeule.