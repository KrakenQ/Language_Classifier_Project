Dit artikel is gesjreve (of begós) in 't Gäöls. Laes hie wie v'r mit de versjillende saorte Limburgs ómgaon.

Gäöl (Nederlands: Geulle) is ein dörp in de gemeinte Maersje en is gelaege aan 't Julianakanaal en de Maas. Tösje 't Julianakanaal en de Maas ligk Gäöl aan de Maas, dat eigelek de ouw dörpskern is. De knaal splits Gäöl dus in twje deile.
De naam is aafgeleid van de Geul, die vreuger ónger of tegenéuver 't dörp in de Maas oetmóndde. Dat gebäört noe, naodat de Maas lang geleje de struim van 't letste deil van de Geul is gaon volge, 5 km zudeliker bie 't Voelwames. Ouwer sjriefwieze zin: Goila, Guel en Goelle.
't Kestjièl van Gäöl en ouch de ouw parochiekèrk (Sint Maarten) ligke in de vreuger dörpskern. In 1953 is 'n nuu parochie gestich mèt de kèrk van 't Ónbevlek Hart van Maria. Dees bevungk zich eigelek in de bövenste kern van Gäöl: Mwórveld.
Op de Sniedersberg drièjt de óngerste watermeule oet 1850 in de Meulebaek.
't Dörp haet gein eige NS-stasje mje aan 't spaor van Mestreech nao Remung.
Vreuger werd eder jaor Knastercross gehaute.


== Waope ==

De gemeinte Gäöl kraog op 10 miert 1941 vaan d'n Hoege Raod vaan Adel 't volgend waope touwgekind:

Gedeild: I. In zèlver (wit) 'nen umgewènden dobbelstartege liew vaan keel (roed), getongk, genageld en gekroend vaan goud; II. gedweersbalk vaan ach stökker zèlver en keel, euver alles heer 'nen dobbelstartege liew vaan sabel (zwart), gekroend en genageld vaan goud, getongk vaan keel. 't Sjèld gedèk mèt 'ne gouwe kroen mèt drei blaajer en twie perele.'t Waope is 'n combinatie vaan de waopes vaan Valkeberg en Gebrook, die achterein euver Gäöl heersde.


== Historische inwoenertalle ==
OpmerkingDe getalle veur 1971 zien aofgerund op ganse vieftalle. Gelèt op 't klein aontal inwoeners vaan Gäöl is 't greujciefer veur dat jaor daorum neet exakter es op ganse percinte; in tiende perceis is dit +19,8%.Rillatief oontwikkeling vaan 1830 tot 1971(v1830=100)

Greun: Gemeinte Gäöl
Blauw: Provincie Limbörg


== Buurtsjappe ==
Gehuchte en buurtsjappe:

Brookhaove (Broekhoven)
Brómmele (Brommelen)
Mwórveld (Moorveld)
de Husjeberg (Hussenberg)
't Klei-Brook (Oostbroek)
Sniedersberg (Snijdersberg)
't Sjtómmeveldsje (Stommeveld)
't Grwat-Brook (Westbroek)
Hölse (Hulserstraat)
De Peel (De Peel)
Aan de Maas (Aan de Maas)


== Dörpsvereiniginge ==
Toneelvereninging Gäöl '62
Fanfaar: Sint Maarten (Martinus)
Harmonie Sint Caecilia
Gäöls Mannekoar
Carnavalsvereiniging de Bokkerieërs
Heemkundevereiniging Gäöl
Vrouwenvereniging ZijActief Moorveld


== Persone ==
Inweunersj:

Marie Koenen (1879 - 1959), Nederlandse sjriefster
Felix Rutten (1882 - 1971), sjriever in 't Nederlands en in 't dialek
Johan (Jan) Melchior van der Mey (1878-1949), arsjitek van de Amsterdamse SjwalGebaore:

Theo Engelen (1951), hwagljeraar geschiedenis en sjriever van kengerbeuk


== Rifferenties ==


== Extern links ==
http://www.geulle.com
http://www.teamgaol.com
http://www.harmoniegeulle.nl
http://www.gmk-geulle.nl (Gäöls Mannekoar)
http://www.buurtverenigingwaalssen.nl
http://www.tevoot.nl (Stichting TeVoot)
http://www.clustering.ning.com (Parochie Gäöl etc.)