Da zo pevar ger brezhonek disheñvel. E yezhoù all ivez e kaver ur ger da. 


== E brezhoneg ==
un araogenn, evel e-barzh Da gousket!
ur rannig-verb, evel e-barzh Doue da bardono d'an Anaon!
ur ger a verk an eil gour unan, dezhañ div dalvoudegezh hervez an arver anezhañ:
ur ger-perc'hennañ evel e-barzh da vreur ha da c'hoar;
ur raganv evel e-barzh mont a rin da'z kwelout.
un anv-gwan, tostaet ouzh da e kembraeg, distagadur lec'hel dav marteze, hag a gaver ivez
en droienn kavout da, hag a lenner e levrioù Jules Gros;
en adverb  enta (doare gwenedek), pe eta (doare leonek),  savet diwar ent ha da.


== E kembraeg hag e kerneveureg ==
Ur  ger kembraek ha kerneveurek war an dro eo, a zo "mat" e brezhoneg:

iec'hyd da (kembraeg), pe yeghes da (kerneveureg)  yec'hed mat
bore da (kembraeg) pe myttin da (kerneveureg), beure mat, pnawn da (kembraeg) pe gorthugher da (kerneveureg), enderv mat, nos da (kembraeg), noz vat.Kemmadur a vez a-wechoù er ger evel 

en anv Hywel Dda,  priñs Kembre, e kembraeg
en anv al levr-bugale Go dda Gareth! gant Lonna Bradley, e kembraeg
e troiennoù evel nos dha, noz vat, e kerneveureg (e kembraeg e lavarer nos da hep kemmadur, met un direizhder eo).Ouzh da kembraek ha kerneveurek e klot  ar ger brezhonek dav, daoust dezho kaout sterioù disheñvel bremañ.


== En italianeg ==
Un araogenn italianek eo hag a gaver en anvioù tud ha lec'hioù evel 

Leonardo da Vinci
Da Corleone a Brooklyn, ur film italian


== En portugaleg ==
Un araogenn bortugalek  eo hag a gaver en anvioù tud ha lec'hioù, evel 

Serra da Estrela
Tristan da Cunha
Vasco da Gama
Luiz Inácio Lula da Silva


== Yezhoù all ==
ur ger rusek, a dalvez kement ha ya.
dà (大), ul lizherenn sinaek.


== Pennadoù kar ==
a, ha, ma, na, pa, ra, va
af, al, am, an, añ, ar, az