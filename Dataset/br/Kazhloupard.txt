Ar c'hazh loupard (Prionailurus bengalensis) a zo ur bronneg gouez bihan eus gevred Azia.
A-vent eo gant ur c'hazh doñv. Diforc'hioù rannvroel bras a zo avat. En Indonezia e vuzuilh war-dro 45 cm gant ul lost 20 cm tra ma vuzuilh 60 cm e rannvro an Amour. E vlevenn vrizhellet zo melen gant spesadoù ar su, met da wenn-arc'hant ez a gant spesadoù an norzh. E vruched ha lodenn izelañ e benn zo gwenn.
Un aneval-noz eo. Hemolc'hiñ a ra evned, krignerien, pesked ha bronneged bihan. Pa antre e-barzh ur gêriadenn e c'hell tagañ ar pennoù-yer. En e-unan e vev, nemet da vare ar gouennañ. Etre 2 ha 4 c'holen o devez ar parezed goude un dougen 65 devezh.
Ar c'hazh loupard a vev e koadegoù dreist-holl, ha betek 3 000 metr uhelder. Bevañ a ra e-kichen an dour daoust na neuñv ket gwall alies. Pignat a ra mat-tre.
Ar c'hazh loupard a c'hell gouennañ gant ar c'hazh doñv: kazh Bengal a reer eus an hiron. Heñvel a-walc'h eo ouzh ar c'hazh loupard met kalz aesoc'h da zamesaat eo.


== Isspesadoù ==
Prionailurus bengalensis bengalensis, India, Bangladesh, gevred Azia, Yunnan
Prionailurus bengalensis borneoensis, Borneo
Prionailurus bengalensis chinensis, Sina, Taiwan
Prionailurus bengalensis euptailura, Reter Sibiria, Mongolia
Prionailurus bengalensis horsfieldi, Himalaya
Prionailurus bengalensis iriomotensis, Iriomote
Prionailurus bengalensis javaensis, Java
Prionailurus bengalensis manchurica, Mandchouria
Prionailurus bengalensis minutus, Filipinez
Prionailurus bengalensis sumatranus, Sumatra
Prionailurus bengalensis trevelyani, reter Pakistan


== Liammoù diavaez ==
ar c'hazh loupard