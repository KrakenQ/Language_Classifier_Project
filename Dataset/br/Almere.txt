Almere (distagañ [1]) a zo ur gêr hag ur gumun e proviñs Flevoland en Izelvroioù. Stok ouzh Lelystad ha Zeewolde eo. Er gumun emañ an distrigoù da-heul : Almere Stad, Almere Haven, Almere Buiten, Almere Hout, Almere Poort hag Almere Pampus. E polder Zuidelijk Flevoland emañ, ha kêr gornôgelañ proviñs Flevoland eo.
Unan eus kêrioù nevesañ an Izelvroioù eo Almere : an ti kentañ a voe savet e 1976, hag ur gumun e teuas Almere da vezañ e 1984. A-fet niver a annezidi ez eo kumun vrasañ Flevoland, hag eizhvet kêr vrasañ an Izelvroioù. E miz Here 2007 e voe un emglev etre dilennidi kuzul-kêr Almere ha gouarnamant an Izelvroioù da vont betek 350 000 annezad a-benn 2030.
Bep bloaz e vez aozet Defqon1 (ur festival sonerezh elektronek) en Almere. E-tro 40 000 den a gemer perzh ennañ.


== Istor ==

Raktreset e oa bet e vefe implijet ar vro da labourat an douar. Met goude an Eil Brezel-bed e kreskas buan poblañs Amsterdam ha neuze e voe rakterset sevel div gêr e polder Oostelijk Flevoland hag e hini Zuidelijk Flevoland. The town in Oostelijk Flevoland became Lelystad eo a voe savet en Oostelijk Flevoland. An hini savet e Zuidelijk Flevoland a oa anvet Zuidweststad er raktresoù kentañ, hag e 1970 e voe dibabet an anv Almere, diwar anv kentañ Zuiderzee er Grennamzer. E 1976 e voe savet ti kentañ Almere. D'ar mare-se e veze meret Almere gant Openbaar Lichaam Zuidelijke IJsselmeerpolders (Z.IJ.P.). E 1984 e voe lakaet Almere da gumun. 


== Gouarnamant lec'hel ==

Annemarie Jorritsma-Lebbink (VVD) eo maerez Almere abaoe ar 16 a viz Eost 2003. D'ar 7 a viz Ebrel 2006 e voe aozet ar c'huzul nevez :

Adri Duivesteijn (PvdA)
Johanna Haanstra (PvdA)
Arno Visser (VVD)
Martine Visser (CDA/ CU)Listennad maered :

1984 - 1986 Han Lammers (PvdA)
1986 - 1993 Cees de Cloe (PvdA)
1993 - 1994 Cees Roozemond (PvdA)
1994 - 1998 Ralph Pans (PvdA)
1998 - 2003 Hans Ouwerkerk (PvdA)
2003 - 2003 Jaap van der Doef (PvdA)
2003 - bremañ Annemarie Jorritsma-Lebbink (VVD)


=== Kuzul-kêr ===
D'an 2 a viz Genver 1984 e voe aozet ar c'huzul-kêr kentañ, ma kemeras perzh ennañ Koos Rietkerk hag a oa ministr an diabarzh d'ar mare-se. D'an 21 a viz Gwengolo 1983 e oa bet aozet an dilennadegoù. A-raok 1984 e veze meret Almere gant un Adviesraad a veze dibabet bep daou vloaz (1978-1980, 1980-1982, 1982-1984). Savet e oa an Adviesraad war skouer forzh pe guzul-kêr : ennañ e oa izili eus strolladoù politikel liesseurt. D'an 11 a viz Meurzh 1977 e voe dilennet an adviescommissie kentañ. Ur bodad ennañ 5 den eo. 
Abaoe 1998 ez eus 39 dileuriad e kuzul-kêr Almere.


== Emdroadur ar boblañs ==
C'hwec'h distrig (stadsdelen) zo en Almere.


== Transportoù ==
En Almere ez eo rannet an hentoù e teir lodenn : unan evit ar c'hiri, unan evit ar c'hirri-boutin hag unan all evit an dud war varc'h-houarn. Liammet eo Almere ouzh ar gourhent A6 hag ouzh an hini A27.


=== Hent-houarn ===
E 1987 e voe liammet Almere ouzh rouedad hentoù-houarn broadel an Izelvroioù (Nederlandse Spoorwegen). E 1988 e voe peurechuet hentoù-houarn Flevolijn, da vont betek ti-gar Weesp ha hini Lelystad Centrum. 
Pemp ti-gar a zo en Almere :

Almere Muziekwijk (digoret e 1987)
Almere Centrum (digoret e 1987)
Almere Parkwijk (digoret e 1996)
Almere Buiten (digoret e 1987)
Almere Oostvaarders (digoret e 2004).Ur raktres a zo da sevel unan all, a vefe anvet Almere Poort.


=== Kirri-boutin ===
Dek linenn karr-boutin a zo en Almere :

1 Almere Buiten Stripheldenbuurt-Almere Haven De Marken
2 CS Almere-Gooisekant
3 Almere de Vaart-Almere Haven Centrun
4 CS Almere-Almere Poort Columbuskwartier
5 Almere Oostvaarders-Almere 't Oor
6 CS Almere-Almere Parkwijk
7 Almere Noorderplassen-Almere Sallandsekant
8 CS Almere-Kemphaan
9 Almere Buiten-Almere de Vaart
10 Almere Buiten- Almere Stad GooisekantAl lod brasañ anezho a dremen bep 7 munutenn.
Ouzhpenn ez eus ivez kirri-boutin rannvro da vont da Hilversum, Zeewolde, Harderwijk, Schiphol, ha da di-gar Amsterdam Amstel.


=== Gevellerezh ===
Gevellet eo Almere gant ar c'hêrioù da-heul:
Aalborg,  Danmark
České Budějovice,  Tchekia
Haapsalu,  Estonia
Kumasi,  Ghana
Lancaster,  Rouantelezh-Unanet
Milton Keynes,  Rouantelezh-Unanet
Rendsburg,  Alamagn
Växjö,  Sveden


== Notennoù ==


== Liammoù diavaez ==

Sell ouzh Almere gant izili un diazezadur distag
Geheugen van Almere