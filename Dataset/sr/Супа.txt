Супа је течно јело, које се справља прокувавањем састојака.
Од састојака у супу се стављају месо и поврће. Месо може бити пилетина (било који део пилета) и јунетина или говедина (обично се стављају ребра или груди, ређе врат). Од телетине, као и од било ког другог меса, прави се углавном чорба. У супу се од поврћа ставља најпре корен од шаргарепе и першуна, и то може бити сасвим довољно. Може се ставити било које поврће, што га је више, то је супа укуснија. Такође, супа је укуснија, и квалитетнија ако се ставе и 2-3 врсте меса. У јунећу и говеђу супу, осим шаргарепе и першуна, ставља се и главица црног лука, препеченог на рингли.
Од зачина, осим соли, ставља се зачин Ц (био зачин), и по жељи бибер.
Закувава се са резанцима, или кнедлама од гриза.


== Готове супе ==

Разни произвођачи производе тзв. готове супе, паковане у кесице или компресована паковања (тзв. „коцке“) које је довољно прокувати у води и добити комплетну супу. Ту спадају говеђе, пилеће, и разне друге врсте супа у зависности од произвођача.


== Спољашње везе ==