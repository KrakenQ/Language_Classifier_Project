Escherichia coli (a sobén abreviato E. coli) ye una bacteria Gram negatiba que o suyo habitat vital son os intestins d'os animals, y per ixo se gosa trobar tamién en as restas fecals. En 1885 estió Theodor von Escherich, un bacteriologo alemán o suyo descubridor, y clamó a este organismo Bacterium coli, encara que o nombre cambeó dimpués en honor de von Escherich, tornando-se Escherichia.
Esta y altras especies de bacterias son de tot imprescindibles ta lo proceso dichestivo. A más, produce vitaminas B y K. Ye una especie anaerobia facultativa, móvil per flachelos peritricos (ixo ye, que en tiene arredol de tota la superficie celular), que no fa endoesporas, puet fermentar glucosa y lactosa y con o protocolo de pruebas IMVIC fa os resultatos ++--.
Bi ha seis cepas con capacidat patochena: Escherichia coli enteropatochenica (ECEP), enterotoxichenica (ECET), enteroinvasiva (ECEI), enterohemorrachica (ECEH), enteroagregativa (ECEA) y d'adherencia difusa (ECAD).


== Escherichia coli enterohemorrachica o verotoxichenica (ECEH) ==
A convención internacional de nomenclatura de patochenos ha recomendato l'uso de STEC (Shiga Toxin Escherichia coli) pa este grupo, car estas bacterias producen una toxina citotoxica pa celulas Vero de cautivo de similaridat estructural a la toxina produeita por Shigella dysenteriae. As STEC producen verotoxinas que actúan en o colon. Os sintomas suyos son: primero colitis hemorrachica, dimpués sindrome uremico hemolitico (l'anterior más infección d'o rinyón, posible entrata en coma y muerte), y a la fin, purpra trombocitopenica trombotica (lo d'enantes más infección d'o sistema niervoso central). Esta cepa no fermenta o sorbitol y poseye un fago, a on que se troban codificatas as verotoxinas, tamién ditas "Toxinas Shiga", no poseye una fimbria formadora de tufas, en cuenta de esto poseye una fimbria polar luenga que fa servir pa l'adherencia.
En l'anyo 2011 en Alemanya s'ha informato d'un gran brot epidemico produeito por o serotipo enterohemorachico Escherichia coli. O gobierno alemán senyaló a lo principio a Espanya como orichen d'os productos vechetals (pepins), embrecatos en a intoxicación alimentaria. Dimpués de l'analís d'as feces d'os pacients s'ha descartato l'orichen espanyol.


== Vinclos externos ==
 Se veigan as imáchens de Commons sobre Escherichia coli.


== Referencias ==