Macau (Chinés: 澳門, pinyin: Àomén, portugués: Macau), ye un chicot territorio en a costa sud de China. Se troba a canto d'a provincia de Guangdong, 70 km ta lo sudueste de Hong Kong, en o canto sud d'o delta d'o Río d'as Perlas, y a 145 km de Guangzhou.
Dende o 20 d'aviento de 1999, Macau ye una d'as dos rechions administrativas especials d'a Republica Popular China. L'atra ye Hong Kong. Dica ixa calendata heba estau baixo administración portuguesa mientres quasi 450 anyadas. Como en Hong Kong, a Lei Alazetal de Macau guarancia o mantenimiento d'o sistema economico capitalista y d'una autonomía muit gran mientres a lo menos 50 anyadas. Permaneixe o sistema chudicial establito por Portugal, y o portugués, anque ya quasi no se fabla, tien status de luenga oficial chunto d'o chino.