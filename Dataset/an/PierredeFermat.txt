Pierre de Fermat (Béumont de Lomanha, Gascunya, Francia, 17 d'agosto de 1601 u 1607/1608- Castras, Lenguadoc, Francia, 12 de chinero de 1665) estió un advogau y matematico occitán, qui sobresalió por os suyos treballos matematicos. Estudió en Tolosa de Lenguadoc. Introdució por primer vegada l'infinito en o calculo, descubrió as propiedatz de quantos numeros y ye considerau o creyador d'a moderna teoría d'os numeros. Con René Descartes, aplicó l'alchebra a la cheometría, y, con Blaise Pascal, establió a teoría d'as probabilidatz. Aplicó o concepto d'as variables infinitesimals a os problemas de maximos y minimos y a la construcción de tanchents. A obra matematica de Fermat ye replegada en o libro Varia opera mathematica, que escribió su fillo Samuel en 1679.
Antiparte, ye pro conoixiu por o Zaguer teorema de Fermat, asinas como por o Chicot teorema de Fermat.


== Vida ==
Fermat naixió en Bèumont de Lomanha, Tarn y Garona (Francia); a mansión de zaguers d'o sieglo XV a on que naixió ye hue un museu. O pai de Fermat yera un rico mercant de cuero y segundo consul de Bèumont de Lomanha. Pierre teneba un chermán y dos chermanas y con toda probabilidat creixió en o suyo lugar natal.
Fue t'a Universidat de Tolosa antes de marchar ta Bordeus en a segunda metat d'os anyos 20 d'o sieglo XVII. En Bordeus escomenzó as suyas primeras investigacions matematicas seriosas. Entre ista epoca fizo treballos sombre maximos y minimos. Astí quedó influenciau por a obra de François Viète.
Dimpués de Bordeus, Fermat fue ta Orléans an que estudió dreito en a universidat.  Fermat parlaba fluentment latín, basco, griego clasico, italián y espanyol.  Quasi toda a suya obra la comunicó en cartas a os suyos amigos, a ormino sin contrimostra u con pocas prebas d'os suyos teoremas.  Ye por ixo que se le continó considerando un "aficionau" entre que aconseguiba o reconoiximiento que deseyaba. Fue amigo con Blaise Pascal.Morió en Castras, Tarn. L'instituto d'educación segundaria mas viello y prestichioso de Tolosa ye nombrau en a suya honor:  o Liceu Pierre de Fermat. O escultor francés Théophile Barrau fizo una estatua de marbol clamada Hommage à Pierre Fermat como homenache a Fermat.


== Obra matematica ==


=== Espiral de Fermat ===
Ta mas información se veiga l'articlo Espiral de FermatTamién conoixida como espiral parabolica, ye un curva que responde a la siguient equación:

  
    
      
        r
        =
        ±
        
          θ
          
            1
            
              /
            
            2
          
        
        
      
    
    {\displaystyle r=\pm \theta ^{1/2}\,}
  Ye un caso particular d'a espiral d'Arquimedes.


=== Numeros amigos ===
Ta mas información se veiga l'articlo Números amigosDos numeros amigos son dos numeros naturals a y b tals que a ye a suma d'os divisors propios de b, y b ye a suma d'os divisors propios d'a. (A unidat se considera divisor propio, pero no pas o propio numero.)
En 1636, Fermat descubrió que 17.296 y 18.416 yeran una parella de nuemrs amigos, antiparte de redescubrir una formula cheneral ta calcular-ne, ya conoixida por Tabit ibn Qurra, arredol de l'anyo 850.


=== Numeros primers ===
Ta mas información se veiga l'articlo Numero primero de FermatUn numero de Fermat ye un numero natural d'a traza:

  
    
      
        
          F
          
            n
          
        
        =
        
          2
          
            
              2
              
                n
              
            
          
        
        +
        1
      
    
    {\displaystyle F_{n}=2^{2^{n}}+1}
  Pierre de Fermat conchecturó que totz os numeros naturals d'ista traza con n natural yeran numeros primers, pero Leonhard Euler contrimostró en 1732 que no yera pas asinas. En efecto, en prener n=5 s'obtiene un numero compuesto:

  
    
      
        
          F
          
            5
          
        
        =
        
          2
          
            
              2
              
                5
              
            
          
        
        +
        1
        =
        
          2
          
            32
          
        
        +
        1
        =
        4294967297
        =
        641
        ⋅
        6700417
        
      
    
    {\displaystyle F_{5}=2^{2^{5}}+1=2^{32}+1=4294967297=641\cdot 6700417\;}
  a on que n ye natural.


=== Teorema sobre a suma de dos quadraus ===
Ta mas información se veiga l'articlo Teorema de Fermat sobre a suma de dos quadrausO teorema sobre a suma de dos quadraus afirma que tot numero primero p, tal que p-1 ye divisible entre 4, se puet escribir como suma de dos quadraus. O 2 tamién se i incluye, ya que 12+12=2. Fermat anunció o suyo teorema en un carta a Marin Mersenne sinyada o 25 d'aviento de 1640, y por ixa razón tamién se lo conoix como Teorema de Nadal de Fermat


=== Chicot teorema de Fermat ===
Ta mas información se veiga l'articlo chicot teorema de FermatO chicot teorema de Fermat, referent a la divisibilidat de numeros, diz que, si s'eleva un numero a a la p-ena potencia y a o resultau se le resta a, o que queda ye divisible por p, estando p un numero primero. O suyo intrés prencipal ye en a suya aplicación a o problema d'a primalidat y en criptografía.


=== Prencipio de Fermat ===
Ta mas información se veiga l'articlo Prencipio de Fermat


=== Zaguer teorema de Fermat ===
Ta mas información se veiga l'articlo Zaguer teorema de FermatPierre de Fermat gosaba escribir as solucions a os problemas en a marguin d'os libros. Una d'as notas que escribió en o suyo eixemplar d'o texto griego de L'Aritmetica de Diofanto (editada por Claude Gaspard Bachet de Méziriac en 1621) diz o siguient:

Ista afirmación, mas enta debant ya conoixida como Zaguer teorema de Fermat, esdevinió uno d'os teoremas mas importants en Matematicas. No se sabe si Fermat trobó de verdat a contrimuestra, ya que no en deixó garra bayo pa que atros matematicos la podesen verificar. Iste problema mantenió enlucernaus a matematicos entre mas de tres sieglos (se diz que, frustrau, Euler mesmo demandó a un amigo que rechistrase a casa de Fermat ta mirar-ie a contrimuestra), dica que en 1995 Andrew Wiles podió contrimostrar o teorema.  Wiles emplegó pa ixo ferramientas matematicas que amaneixioron muito dimpués d'a muerte de Fermat, de traza que iste debió de trobar a solución por belatro camín, si ye que la trobó. En tot caso, teneba razón en o suyo enunciau.


== Referencias ==


== Bibliografía ==
Émile Brassinne, Précis des œuvres mathématiques, Toulouse, 1853.
Paul Tannery, Charles Henry y Cornelis de Waard. Œuvres de P. Fermat [url=http://quod.lib.umich.edu/cgi/b/bib/bibperm?q1=abr8792], Gauthier-Villars et cie, París, data=1891-1922 (5 vol. 23×29 cm).
Pierre de Fermat, I sogni di un magistrato alle origini della matematica moderna.
Paul Féron, Jacques Arlet, Henri Gilles, Georges Passerat et al. Pierre de Fermat : un génie européen. Tolosa, Presses de l'Université des sciences sociales de Toulouse et Éditions toulousaines de l'Ingénieur, 2002, (224 pp.). ISBN 2-909628-83-3.
Simon Singh, Le dernier théorème de Fermat. ISBNE 2-7096-1854-0.
André Dupuy, Pierre Fermat.
Giulio Giorello, Corrado Sinigagliano, Pierre Fermat. Col. Dossiers Pour la science (les génies de la science), nº 32. Pour la science (ed.). ISBN 2-84245-091-1, ISSN 1298-6879. [1].


== Se veiga tamién ==
 Se veigan as imáchens de Commons sobre Pierre_de_Fermat.
Premio Fermat d'investigación en matematicas
Espiral de Fermat
Numero primero de Fermat
Principio de Fermat
Chicot teorema de Fermat
Zaguer teorema de Fermat


== Vinclos externos ==
Œuvres de Fermat publiées par les soins de MM. Paul Tannery et Charles Henry sous les auspices du Ministère de l'instruction publique.
Méthode de Fermat pour la recherche du minimum et du maximum, analysée sur le site BibNum.
Exposición permanent en Beumont de Lomanha
La vida i temps de Pierre de Fermat (1601 - 1665) de la W. W. Rouse Ball's history of mathematics
O zaguer teorema de Fermat
Aportacions de Fermat