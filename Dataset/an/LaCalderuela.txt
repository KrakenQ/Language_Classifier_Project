La Calderuela ye una aldeya medieval d'Aranda de Moncayo situada baixo l'actual Torre de los Moros u Casa de los Moros, entre los termins municipals d'Aranda de Moncayo y Malanquiella (Zaragoza).


== Toponimia ==
En los textos medievals se puet trobar latinizau como La Calderola. Un terreno relacionau con esta aldeya medieval corresponde a lo mont d'utilidat publica numero 13 de la provincia de Zaragoza y de lo termin municipal de Malanquiella conoixiu como El Entredicho dica l'anyo 2000 y actualment como El Entredicho y la Cocuta. Este microtoponimo ye indicador de lo litichio que bi ha por lo suyo uso entre Aranda de Moncayo y Malanquiella.


== Historia ==
Chaime I d'Aragón fundó l'aldeya de La Calderuela con chent d'Aranda de Moncayo como primers habitadors, concedendo-lis un boyalar. Lo 13 d'octubre de 1263 Chaime I atorgó La Calderuela a Pero Vera pa que i construís una torre a condición que siempre fues aldeya d'Aranda de Moncayo, manimenos l'aldeya quedó pronto despoblada, y dende 1313 los textos se refieren a los dreitos sobre l'uso de lo suyo termin por part de los habitants d'Aranda de Moncayo y Malanquiella, que tienen un litichio por lo suyo territorio que dura dica huei. L'infant Don Chaime dictó una sentencia que afectaba a este territorio lo 22 de mayo de 1314:

En 1466 se firmó en La Calderuela un texto de concordia lo que podría indicar que encara bi heba qualques casas.


== Molimentos ==
Torre del Moro (Malanquilla) o Casa de los Moros.


== Referencias ==


== Bibliografía ==
(es) Ignacio Pérez-Soba Díez del Corral, Miguel Angel Solá Martín: Los pastos del monte Entredicho (Malanquilla, Zaragoza)una contienda medieval aún viva (1313-2002). Cuadernos de la Sociedad Española de Ciencias Forestales, ISSN 1575-2410, Nº 16, 2003 (Eixemplar dedicau a publicar las Actas de la II Reunión sobre Historia Forestal, pachinas. 185-192.