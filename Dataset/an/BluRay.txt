Blu-Ray ye un formato d'almagazenamiento de datos de disco optico dichital disenyau pa reemplazar o formato de DVD, capaz d'almagazenar quantas horas de video en alta definición (HDTV 720p y 1080p). L'aplicación prencipal de Blu-ray ye como meyo pa material de video como cintas y pa la distribución fisica de videochuegos pa PlayStation 3, PlayStation 4 y Xbox One. O nombre "Blu-ray" se refiere a o laser azul (que en realidat ye un laser brioleta) que s'emplega pa leyer o disco, o que permite que a información s'almagazene a una densidat mayor d'a quala ye posible con o laser royo de mayor longaria d'onda utilizau pa os DVD.
O disco de plastico tiene 120 milimetros de diametro y 1,2 milimetros de gordaria, a mesma grandaria que os DVD y CD. Os discos Blu-ray convencionals contienen 25 GB por capa, estando os discos de dople capa (50 GB) o estandar d'a industria pa discos de video de larga duración. I hai tamién disponibles discos de triple capa (100 GB) y de quadruple capa (128 GB).


== Referencias ==