The Haunting: Tepedeki Ev (İngilizce: The Haunting of Hill House), Netflix için Amblin Television ve Paramount Television prodüktörlüğünde Mike Flanagan tarafından yönetilen ABD doğaüstü korku dizisidir. The Haunting serisinin ilk dizisi olan yapım 12 Ekim 2018'de Netflix'te yayımlandı. Dizinin oyuncu kadrosunda Michiel Huisman, Elizabeth Reaser, Oliver Jackson-Cohen, Kate Siegel ve Victoria Pedretti yer almaktadır. Konusu Shirley Jackson'ın aynı adlı 1959 tarihli romanına dayanıyor. Dizinin konusu iki ebeveyn ve 5 çocuğun tepedeki evdeki korkunç deneyimlerini anlatıyor. Olaylar geçmiş (1992) ve şu an olmak üzere iki zaman diliminde geçmektedir. Henry James'in 1898 tarihli Yürek Burgusu (The Turn of the Screw) adlı romanına dayanan ikinci sezon The Haunting: Bly Malikânesi adıyla 9 Ekim 2020'de yayımlandı.


== Konu ==
1992 yazında Hugh ve Olivia Crain, beş çocuklarıyla (Steven, Shirley, Theodora, Luke ve Eleanor) tepedeki eve taşınır. Olivia, Luke ve Nell evde kaldıkları süre boyunca hayaletler görürler. Olivia'nın Luke ve Nell'i öldürmeye çalışmasıyla Hugh çocuklarını alıp evi terk eder. Çocuklarını bir motele yerleştirdikten sonra eve dönen Hugh, evde Olivia'nın cansız bedenini bulur.
26 yıl sonra yeniden hayaletler görmeye başlayan Nell, tepedeki evde intihar eder. Nell'in ölümü aileyi yeniden bir araya getirir.


== Oyuncular ve karakterler ==


=== Ana karakterler ===
Timothy Hutton ve Henry Thomas –  Hugh Crain: Crain ailesinin babasıdır. Eşi Olivia'nın Luke ve Nell'i öldürmeye çalışmasıyla çocuklarını alıp evi terk etmiştir.Carla Gugino – Olivia Crain: Crain ailesinin annesidir. Evde gördüğü hayaletler onun aklını çelmiş, bu nedenle kendi çocuklarını öldürmeye çalışmıştır. Hugh çocukları alıp evden gidince intihar eder.Michiel Huisman ve Paxton Singleton – Steven Crain: Crain kardeşler arasında en büyük kardeştir. Tepedeki evde yaşadığı süre boyunca hiç hayalet görmemiştir. Kardeşlerinin onaylamamasına rağmen tepedeki evde yaşanan paranormal olaylar hakkında kitap yazmış, böylece meşhur bir yazar olmuştur. Annesinin ölümünden dolayı babasını suçlamaktadır.Elizabeth Reaser ve Lulu Wilson – Shirley Crain Harris: Ailedeki en büyük kız kardeştir. Kevin Harris ile evlidir, bir oğlu ve bir kızı vardır.Kate Siegel ve Mckenna Grace – Theodora "Theo" Crain: Ailenin ortanca çocuğudur. İnsanlara ve eşyalara dokunarak bilgi almak gibi bir yeteneği vardır. Bundan rahatsız olduğu için sürekli eldiven takar. Kardeşi Shirley'nin evinde yaşamaktadır. Shirley'nin bilgisi dışında Steven ile bir sözleşme imzalar böylece kitap gelirlerinden pay alır. Kitap gelirlerinden kazandığı parayla doktora yaparak çocuk psikoloğu olur.Oliver Jackson-Cohen ve Julian Hilliard – Luke Crain: İkiz kardeşi Nell ile birlikte ailenin en küçük çocuğudur. Evde yaşadığı süre boyunca gördüğü hayaletler nedeniyle uyuşturucu bağımlısı olur. Bir rehabilitasyon merkezinde gördüğü tedaviler sonucunda üç aydan fazla süre boyunda uyuşturucu kullanmaz.Victoria Pedretti ve Violet McGraw – Eleanor "Nell" Crain Vance: İkiz kardeşi Luke ile birlikte evdeki en küçük çocuktur. Tepedeki evde gördüğü hayaletler evden ayrıldıktan sonra da peşini bırakmaz. Arthur Vance adında bir psikologdan yardım aldığı sırada ondan hoşlanmaya başlar ve onunla evlenir. Evlendikten sonra bir süre hayalet görmez. Daha sonra yine hayalet görmeye başladığı sırada eşi Arthur aniden ölür. Eşinin ölümünden sonra tepedeki eve gider ve orada intihar eder.


=== Yardımcı karakterler ===
Annabeth Gish – Clara Dudley: Evin bakıcısı.
Anthony Ruivivar – Kevin Harris: Shirley'nin eşi.
Samantha Sloyan – Leigh Crain: Steven'ın eşi.
Levy Tran – Trish Park: Theodora'nın kız arkadaşı.
James Lafferty – Ryan Quale: Shirley'nin sık sık hayalini gördüğü adam.
Jordane Christie – Arthur Vance:, Eleanor'un eşi.
Elizabeth Becka – Janet teyze: Olivia Crain'in kız kardeşi.
Logan Medina – Jayden Harris: Shirley ve Kevin'ın oğlu.
May Badr – Allie Harris: Shirley ve Kevin'ın kızı.
Olive Elise Abercrombie – Abigail: Luke'un çocukluk arkadaşı.
Fedor Steer – William Hill: Tepedeki evin Crain ailesi taşınmadan önceki son sahibi.
Catherine Parker – Poppy Hill: William Hill'in karısı.
Mimi Gould – Hazel Hill: William ve Poppy'nin kızı.


== Bölümler ==


== Yapım ==


=== Geliştirme ===
10 Nisan 2017'de Netflix, korku romanı Tepedeki Ev'in 10 bölümlük bir uyarlamasını sipariş ettiğini duyurdu. Baş yapımcı olarak Mike Flanagan ve Trevor Macy ve yapım şirketleri Amblin Television ve Paramount Television bu konuda görevlendirildi. Bu, Amblin tarafından Netflix için yapılan ilk senaryolu dizidir.Çekimler Ekim 2017'de Georgia'daki Atlanta'da başladı. LaGrange'de bulunan ve eskiden Bisham Malikânesi olarak anılan ev, tepedeki evin dış cephesi olarak kullanıldı. Evin iç mekânları Atlanta'daki EUE/Screen Gems Stüdyoları'nda çekildi.


=== Müzik ===
Dizinin müzikleri The Newton Brothers tarafından bestelendi. 31 Ekim 2018'de Waxwork Records tarafından 2 uzunçalar hâlinde yayımlandı.


== Sonrası ==

Ekim 2018'de Flanagan, olası bir ikinci sezonun Crain ailesinin hikâyesine devam etmeyeceğini açıkladı. 21 Şubat 2019'da Netflix, Henry James'in Yürek Burgusu kitabından uyarlanan The Haunting: Bly Malikânesi adlı ikinci sezonun haberini verdi. Dizi 9 Ekim 2020'de yayımlandı. İkinci sezon Victoria Pedretti, Oliver Jackson-Cohen, Henry Thomas, Kate Siegel ve Carla Gugino gibi yeni karakterleri canlandıran birkaç Tepedeki Ev oyuncusunu içeriyor.


== Kaynakça ==


== Dış bağlantılar ==
Netflix'te Tepedeki Ev
IMDb'de Tepedeki Ev