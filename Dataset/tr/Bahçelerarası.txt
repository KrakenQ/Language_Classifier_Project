Bahçelerarası, İzmir'in Balçova ilçesine bağlı bir mahalledir. 2020 itibarıyla 603 kişilik nüfusa sahiptir.


== Coğrafya ==
Mahallenin batısında İnciraltı, güneyinde Korutürk, Onur ve Eğitim mahalleleri, güneydoğusunda Karabağlar ve Konak ilçeleri, doğusunda ve kuzeyinde İzmir Körfezi bulunmaktadır. Sınırları içerisinde Çakalburnu Lagünü ve İnciraltı Kent Ormanı yer almaktadır.


== Nüfus ==


== Ekonomi ==
Mahallede şehirdeki alışveriş merkezlerinden yedisi (Agora AVM, Asmaçatı AVM, Balpa AVM, Ege Park AVM, İstinye Park, Kipa AVM, Palmiye AVM), Levent Marina ve bir balıkçı barınağı yer almaktadır.


== Altyapı ==
Üçkuyular Vapur İskelesi mahalle sınırları içerisinde konumlanmaktadır. Mahallenin güneyinde İzmir-Çeşme Otoyolu ve Mithatpaşa Caddesi yer almaktadır. Mahallede iki Bisim istasyonu bulunmaktadır. Ayrıca İzmir metrosunun inşaatı devam eden Balçova ve Çağdaş istasyonları mahallede yer alacaktır.


== Kaynakça ==


== Dış bağlantılar ==
 Wikimedia Commons'ta Bahçelerarası ile ilgili çoklu ortam kategorisi bulunur.