Alan Jay. Pakula, (d. 7 Nisan 1928, The Bronx, New York - ö. 19 Kasım 1998, Melville, Long Island), Polonya asıllı, Amerikalı film yönetmeni, yazar, yapımcı.
1948 yılında Yale Üniversitesi'nde drama eğitimi alan Pakula, Warner Brothers'a girerek Hollywood'a adımını attı. Bir süre bu şirkette çizgi film asistanlığı yaparen, beraberinde tiyatroda yönetmenlik işini sürdürdü. 1950 yılında Los Angeles Circle Tiyatrosu'nda sahnelediği Antigone adlı oyununu izleyen yapımcı - yönetmen Don Hartman, Pakula'yı Paramount filmcilik şirketine aldı.
1956 yılında Paramount'ta tanıştığı Dore Schary ile birlikte bir prodüksiyon şirketi kurdu. 1963 - 1971 yılları arasında oyuncu Hope Lange ile evli kaldı. 1973'te evlendiği Hannah Cohn Boorstin ile ölünceye kadar evli kaldı. Birkaç başarısız filmden sonra 1976 yılında çevirdiği Başkanın Adamları filmi ile büyük çıkışını yaparak iki Akademi Ödülü kazandı. Film senaryoları da yazan sanatçı, seçtiği kışkırtıcı konularla tanınmaktaydı. Art arda kazandığı başarılar ve ödüllerle geçen mesleğini sürdürürken bir trafik kazası sonucu yaşamını yitirdi.


== Filmografisi ==
The Devil's Own (Sessiz Düşman) - 1997
The Pelican Brief (Pelikan Dosyası) - 1993
Consenting Adults (Komşunun Karısı) - 1992
Presumed Innocent (Şüphe Altında) - 1990
Sophie's Choice (Sofi'nin Seçimi) - 1982
Rollover - 1981
Starting Over - 1979
All the President's Men (Başkanın Adamları) - 1976
The Parallax View (Parallax Esrarı) - 1974
Love and Pain and the Whole Damn Thing - 1973
Klute (Fahişe) - 1971
The Sterile Cuckoo - 1969
To Kill a Mockingbird (Bülbülü Öldürmek) - 1962


== Dış bağlantılar ==
IMDb'de  Alan J. Pakula 
SinemaTürk'te  Alan J. Pakula
Amerikan Film Enstitüsü'nde Pakula (İngilizce)