Molar gebelik veya mol hidatiform, gebeliğin anormal bir formudur. Gestasyonel trofoblastik hastalıklar içinde en sık görülen formdur. Yumurtanın döllenmesindeki bazı hatalar sonucu rahim içinde cansız bir organizma oluşur ve böylece normal gebelik süreci devam ederken patolojik bir süreç başlar. Molar gebelik parsiyel ve komplet olarak iki kategoriye ayrılır.


== Komplet mol hidatiform ==
Gebelik ürününün genetik yapısı sadece baba kaynaklıdır ve diploid yapıdadır. Bu yapı iki şekilde oluşabilir;

Tek spermden gelen baba orjinli haploid genom 23,X'tir ve bunun ikilenmesi sonucunda oluşan 46,XX genotipi meydana gelir. Ovum boşken döllenme olur.
Boş ovum iki ayrı sperm tarafından döllenir, 46,XX veya 46,XY genotipi oluşur.


=== Klinik ===
Anormal vajinal kanama
Rahim gebelik yaşına göre olması gerekenden daha fazla büyür
Hiperemezis gravidarum (Aşırı gebelik bulantı-kusması)
Hipertiroidi
Preeklampsi
Teka lutein kistleri
Emboli
Gebelik toksemisi (Olguların % 12-25' inde görülür. Gebeliğin 20. haftasından önce görülen toksemi olgularında ilk akla gelecek tanı molar gebelik olmalıdır. )


== Parsiyel mol hidatiform ==
Gebelik ürününün genetik yapısı hem anne hem baba orjinlidir. Bunun sonucu triploid yapıdadır (en sık 69,XXY). Ebeveynlerden birinden 2n (diploid) sayıda kromozom gelirken diğerinden n (haploid) sayıda kromozom gelmektedir.


== Tanı ==
Tanı ultrason incelemesi ve hCG hormon yüksekliği ile konulur. Kesin tanı ise küretaj materyalinin histopatolojik incelenmesi ile konulur.


== Tedavi ==
Rahim vakum küretaj ile boşaltılır.
Histerektomi: Başka bir gebelik düşünülmüyorsa rahim alınabilir.
Teka lutein kistlerine müdahele edilmez.
Profilaktik kemoterapi (Metotreksat veya Aktinomisin D): Yüksek riskli gruba verilir


== Kaynakça ==


== Dış bağlantılar ==
Humpath #318630 Eylül 2011 tarihinde Wayback Machine sitesinde arşivlendi. (Pathology images)
Clinically reviewed molar pregnancy and choriocarcinoma information4 Temmuz 2011 tarihinde Wayback Machine sitesinde arşivlendi. for patients from Cancer Research UK