Larry Sanders veya bilinen adıyla L.V. (Açılım: Large Variety; d. 30 Nisan 1955), Amerikalı R&B şarkıcısıdır.Sanatçı özellikle 1995 yılında rap sanatçısı Coolio ile yaptığı "Gangsta's Paradise" düetiyle bilinmektedir. L.V. bu şarkının başarılarının ardından çeşitli filmlerin müziklerine imza attı. Ayrıca iki de solo albüm yayımladı. Sanatçı ayrıca gangsta rap grubu South Central Cartel'ın da kurucu üyesidir.


== Hayatı ==
L.V. gospel müzik şarkıcısı bir babanın oğlu olarak 1955 yılında dünyaya geldi. Özellikle radyoların etkisiyle gospel türü müzikler söylemeye başlayan sanatçı, Los Angeles Kent Koleji'nin korosuna katıldı. Ayrıca  bu dönemde, South Central Cartel adlı gruba katılarak grubun R&B vokallerini üstlenmeye başladı.
Bazı kaynaklara göre, L.V. de 50 Cent gibi silahlı saldırı sonucunda vurularak sekiz ay hastaneye, bir buçuk sene tekerlekli sandalyeye mahkûm oldu.


=== Müzik hayatı ===
1995 yılında rap müzik sanatçısı Coolio ile düet yapan şarkıcı, söz konusu "Gangsta's Paradise" adlı bu eserle Amerikan müzik listesinin zirvesine oturdu. Bu başarının ardından Tommy Boy Records ile anlaşan sanatçı, burada 1996 yılında I Am L.V. adlı albümünü yayımladı. Albümden sadece aynı adı taşıyan tekli satışa sunuldu. Albümde ayrıca "Gangsta's Paradise"ın rap bölümü olmayan kısımlarının bulunduğu yeni bir sürüm de yer almaktadır.
Sanatçı 2000 yılında ikinci albümü How Long'u yayımlasa da, bu albümle öncekinden de az bir başarı elde etti. Loud Records tarafından yayımlanan bu albümde Raekwon ve Shari Watson gibi isimlerle düet çalışmaları da yer almaktadır.


== Diskografi ==


=== Albümler ===


=== Tekliler ===


== Kaynakça ==