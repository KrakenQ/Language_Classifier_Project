Charles Widmore, bir uçak kazası sonrası Güney Pasifik'e düşen yaklaşık kırk kazazedenin hayatını konu alan ABC'de yayınlanan Amerikan drama televizyon dizisi Lost'ta yer alan kurgusal karakterdir. Karakterin yaşlı hali, Alan Dale canlandırırken, genç ve orta yaş hallerini ise sırasıyla Tom Connolly ile David S. Lee canlandırdı. Charles, adanın yerli sakinlerinden olan Diğerleri'nin bir üyesidir ve adadan uzaklaştırılana kadar grubun liderliğini yapmıştır.  Penelope Widmore (Sonya Walger) ile Daniel Faraday'in (Jeremy Davies) babasıdır ve her iki çocuğuna da yabancılaştırılmıştır. Diziye, şovun ikinci sezon finalinde, kızı Penelope ile Desmond Hume (Henry Ian Cusick) arasındaki ilişkiyi onaylamayan zengin bir sanayici olarak giriş yaptı. Çoğunlukla Desmond'ın flashbacklerinde gösterildikten sonra, rolü dördüncü sezon boyunca şovun birincil antagonistlerinden biri olarak genişledi. Alan Dale, sergilediği performans ile övgüler aldı ve eleştirmenler, karakteri çevreleyen gizeme olumlu karşılık verdiler.


== Kaynakça ==