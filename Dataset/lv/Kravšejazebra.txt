Kravšeja zebra (Equus quagga crawshayi) ir līdzenumu zebras (Equus quagga) viena no pasugām. Kravšeja zebras dzīvo nelielā teritorijā Dienvidluangvas Nacionālajā parkā Zambijas ziemeļu austrumos. Nevienā citā vietā savvaļā tās nav sastopamas. 


== Izskats ==

Kravšeja zebru augstums skaustā ir apmēram 1,22—1,30 m, svars 270—310 kg. Apspalvojums izteikti melni—balts. Melnās līnijas ir šaurākas nekā citām zebrām, un tās ir gandrīz vienādā platumā ar baltajām līnijām. Tām nekad starp melni-baltajām svītrām nav brūnās līnijas. Kāju svītrojums ir ar sīkām, blīvām un intensīvi melnām līnijām līdz pat nagiem, jo svītrojums zemāk, jo blīvākas paliek melnās līnijas. Krēpes stāvas, melni-balti svītrains, kas turpina kakla strīpu rakstu, bet krēpju gali ir koši melni. Ikvienai zebrai ir savs individuālais svītru raksts.


== Uzvedība ==
Kravšeja zebras barojas ar zāli, tās ir pieticīgas un var labi iztikt arī sausajā sezonā ar izkaltušo veģetāciju. Zebras vienīgi nevar iztikt bez ūdens, tās parasti uzturas ūdens tuvumā. Kravšeja zebras veido nelielus barus, līdz 15 dzīvniekiem, kas sastāv no ērzeļa un viņa harēma. 
Kravšeja zebru galvenie ienaidnieki ir lauvas un hiēnas, reizēm zebrām uzbrūk hiēnsuņi un leopardi. Kad plēsēji uzbrūk Kravšeja zebrām, tās parasti sastājas aplī ar galvām uz ārpusi un vēro uzbrucēju. Zebras ir gatavas kost un sist ar priekškājām. Ja kādu no zebrām plēsoņa ievaino, ļoti bieži veselās zebras sastājas ap ievainoto, un turpina aizsargāties, cenšoties padzīt uzbrucēju.


== Atsauces ==


== Ārējās saites ==
https://web.archive.org/web/20090105210748/http://www.madamzebra.com/Article-3.html