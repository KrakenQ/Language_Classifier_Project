Zenftenberga (vācu: Senftenberg, lejassorbu: Zły Komorow) ir pilsēta Vācijā, Brandenburgā, Oberšprēvaldes-Lauzicas apriņķa centrs. Atrodas 35 kilometrus uz dienvidrietumiem no Kotbusas pie brūnogļu karjera vietā izveidotā Zenftenbergas ezera (Senftenberger See).


== Vēsture ==
Rakstos pirmoreiz minēta 1279. gadā. 20. gadsimta pirmajā pusē apkārtnē attīstījās brūnogļu ieguve. Pēc Otrā pasaules kara Zenftenberga ietilpa VDR. Mūsdienās pilsēta pozicionē sevi kā tūrisma centrs.


== Cilvēki ==
Zenftenberga ir Vācijas kancleres Angeles Merkeles vīra Joahima Zauera (Joachim Sauer, 1949) dzimtā pilsēta.