Dzintra Geka-Vaska (dzimusi 1950. gada 31. janvārī Rīgā) ir latviešu režisore un politiķe.
Dz. Gekas tēvs bijis politieslodzītais, kurš garus gadus pavadīja Gulaga nometnēs. 1965. gadā beigusi Mežciema astoņgadīgo skolu. 1969. gadā absolvējusi Rīgas Kultūras un izglītības darbinieku tehnikumu. 1970. gadā sākusi strādāt par montāžisti Rīgas kinostudijā. 1979.
gadā absolvējusi Ļeņingradas Teātra, mūzikas un kinematogrāfijas institūtu televīzijas režisora specialitātē.
1980. gadā kļuvusi par režisora asistenti LTV. 1982. gadā Maskavā beigusi televīzijas dokumentālo filmu režijas kvalifikācijas celšanas kursus. 1988. gadā kļuvusi par Latvijas Televīzijas režisori.
Bijusi režisore vairākām filmām, tai skaitā "Kurts Fridrihsons", "Meklējot Tisē", "Dieva putniņi", "Kur palika tēvi?", "Sargāt savu tēvuzemi", "Dziedot dzimu", "Sibīrijas bērni", "Sibīrijas dienasgrāmatas", "Reiz bija Sibīrija" un "Lisments, kurš pārvērta Roju", "Katra diena simtgadē. Gadalaiki".


== Atsauces ==