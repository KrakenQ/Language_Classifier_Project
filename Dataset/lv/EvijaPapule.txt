Evija Papule (dzimusi 1964. gada 12. novembrī Rīgā) ir Latvijas pedagoģe, ierēdne un politiķe. 13. Saeimas deputāte, ievēlēta no partijas "Saskaņa" saraksta, bet nav bijusi tās biedre un šobrīd Saeimā darbojas kā ārpusfrakciju deputāte.


== Dzīvesgājums ==
Dzimusi 1964. gadā. 1988. gadā pabeigusi Latvijas Valsts universitāti, iegūstot latviešu valodas un literatūras skolotājas un krievu valodas un literatūras skolotājas kvalifikāciju ar tiesībām strādāt minoritāšu skolā. Pēc tam ieguvusi maģistra grādu skolvadībā Rīgas Pedagoģijas un izglītības vadības augstskolā (1997).Ilgstoši strādājusi Izglītības un zinātnes ministrijā, bijusi valsts sekretāra vietniece.


== Politiskā darbība ==
2010. gadā E. Papule nesekmīgi kandidēja 10. Saeimas vēlēšanās no partijas "Par prezidentālu republiku" saraksta.Pēc tam, kad 2017. gadā viņa pameta valsts sekretāra vietnieka amatu un darbu Izglītības un zinātnes ministrijā, E. Papule kļuva par Rīgas domes priekšsēdētāja Nila Ušakova padomnieci. 2018. gadā ievēlēta 13. Saeimā no partijas "Saskaņa" saraksta, nebūdama tās biedre. 2020. gadā E. Papule izstājās no "Saskaņas" Saeimas frakcijas un Saeimā darbojas kā ārpusfrakciju deputāte.


== Atsauces ==