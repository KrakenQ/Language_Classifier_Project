Maksims Kathe (lietuviešu: Maksimas Katche, vācu: Wilhelm Johannes Arwed Max Kattchée; dzimis 1879. gada 5. novembrī, miris 1933. gada 10. jūnijā) bija vācbaltu izcelsmes Krievijas un Lietuvas virsnieks, Svētā Jura ordeņa un Lāčplēša kara ordeņa kavalieris.
Dzimis Jonišķos, Lietuvā (tolaik — Kauņas guberņa Krievijas impērijas sastāvā). 1899. gadā beidzis Pēterburgas militāro akadēmiju un sācis dienestu Krievijas armijā. Piedalījies Krievijas-Japānas karā un Pirmajā pasaules karā, uzdienoties līdz pulkveža pakāpei. 1907. gada 10. augustā piešķirts IV šķiras Svētā Jura odenis.
1919. gada aprīlī iestājies Lietuvas armijā, kur piedalījies cīņās pret lieliniekiem un bermontiešiem Lietuvas brīvības cīņās. Izplānoja Zarasu atbrīvošanas operāciju. Saņēmis III šķiras Lāčplēša Kara ordeni. Bija Lietuvas delegācijas vadītājs sarunās ar Poliju, kuru rezultātā 1920. gada 7. oktobrī tika noslēgts Suvalku līgums. Tika iecelts par Lietuvas armijas ģenerālštāba priekšnieku. Apbalvots ar IV un V šķiras Vīta Krusta ordeni. Vēlāk tika paaugstināts par ģenerālleitnantu. 1921. gada aprīlī organizēja kursus Lietuvas armijas virsniekiem. Atvaļinājās 1922. gadā veselības stāvokļa dēļ.