Ņikita Zaicevs (krievu: Никита Зайцев; dzimis 1991. gada 29. oktobrī) ir krievu hokejists, aizsargs. Pašlaik (2019) Zaicevs spēlē Nacionālās hokeja līgas kluba Otavas "Senators" sastāvā.


== Spēlētāja karjera ==
Profesionāļa karjeru Zaicevs sāka 2008.—09. gada sezonā Krievijas Augstākās līgas kluba MHC Krylya. Jau nākamajā sezonā aizsargs pievienojās KHL vienībai Novosibirskas "Sibir". "Sibir" rindās hokejists spēlēja līdz pat 2012.—13. gada sezonas beigām. 2013. gada 1. maijā tika aizmainīts uz Maskavas CSKA. 2014.—15. gada sezonā Zaicevs kļuva par komandas rezultatīvāko aizsargu un tika iekļauts līgas simboliskajā izlasē.
2016. gada 2. maijā noslēdza viena gada līgumu ar Toronto "Maple Leafs". "Maple Leafs" rindās spēlēja līdz 2019. gada vasarai, kad tika aizmainīts uz Otavas "Senators".
Krievijas hokeja izlases sastāvā spēlējis 2013. gada Pasaules čempionātā.


== Ārējās saites ==
Eliteprospects profils (angliski)
Internet Hockey Database profils (angliski)
Eurohockey profils (angliski)
Hockey-Reference profils (angliski)
KHL profils (angliski)