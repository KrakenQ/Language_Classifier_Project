Ulu (silpkirjas ᐅᓗ) on inuiti naiste mitmeotstarbeline nuga. Seda kasutatakse näiteks loomade nülgimiseks ja nahkade puhastamiseks, laste juuste lõikamiseks, toidu peenestamiseks ning jää- ja lumeplokkide tasandamiseks. Traditsiooniliselt valmistati ulu käepide põhjapõdrasarvest ja tera kildast. Käepide võis olla ka luust või puidust. Tänapäeval tehakse tera terasest. Tera pikkus võib olenevalt otstarbest olla 5–30 cm.
Vanimad leitud ulud pärinevad ajast 2500 eKr.