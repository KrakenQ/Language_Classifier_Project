Dimitǎr Todorov Dimov (25. juuni 1909 Loveč – 1. aprill 1966 Bukarest) oli bulgaaria kirjanik.
Ta õppis aastast 1928 Sofia Ülikooli veterinaarmeditsiini teaduskonnas, mille lõpetas aastal 1934. Ta on töötanud nii veterinaararstina kui ka veterinaariaõppejõuna.
Tema esikromaan on "Leitnant Benz" (1938), mis kujutab meisterlikult keerukaid konfliktsituatsioone ja erakordseid karaktereid. "Taunitud hinged" (1945) on psühholoogiline romaan. Romaan "Tubakas" (1951) annab ülevaate Bulgaaria oludest 1930ndatest kuni Teise maailmasõja lõpuni; romaani tõlkis Paul Viires eesti keelde ja see ilmus kahes osas (aastatel 1968 ja 1969 sarjas "XX sajandi raamat").


== Isiklikku ==
Tema tütar Teodora Dimova (sündinud 1960) on samuti kirjanik.