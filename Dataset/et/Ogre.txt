Ogre ( läti ) on linn Lätis Vidzemes. Asub Daugava paremal kaldal Ogre jõe suudmes. Ogre on Ogre piirkonna halduskeskus.
65% Ogre elanikest on lätlased, 25% venelased, 4,2% valgevenelased, 1,9% ukrainlased ja 1,8% poolakad.


== Ajalugu ==
Piirkonna varaseimad asukad olid liivlased. Ogre on nime saanud Ogre jõe järgi, mis kandis vanades allikates Vōgene (Wogene, Woga) nime. Tänapäevase nime olevat jõele andnud Katariina I; kuna jões elas palju angerjaid, siis oli see Ogre (vene keeles угри) jõgi. 
Linna tekkele pani aluse aastal 1861 valminud Riia–Daugavpilsi raudtee ja linna kohale rajatud Ogre raudteejaam. Selle ümber tekkisid suvilad, suverestoranid ja paviljonid. Esimese maailmasõja ajal jäi asula rindele ja suurtükitules hävis suurem osa varasematest hoonetest. Aastal 1920 sai Ogrest alev ja aastal 1928 linn. Kuni Teise maailmasõjani oli linn koos Jūrmala, Saulkrasti ja Siguldaga üks tähtsamaid suvituspiirkondi Lätis.
Nõukogude võimu ajal riigistati kõik linnas asunud restoranid, pansionaadid, sanatooriumid ja võõrastemajad. Linn oli aastani 2009 Ogre rajooni keskus.


== Kaitstavad objektid ==
Riikliku kaitse all olevad muinsusmälestised on bensiinijaam aadressil Daugavpils iela 74, Saulstari sanatoorium, Ogre sanatooriumi seinamaalingud, Zilais kalnsi linnamägi ja Ogre katoliku kiriku altar. Kohaliku kaitse all on Ogre kalmistu kabel,  Ogre sanatoorium, Ogre luteri kirik, linnavalitsuse maja, Ausbika sanatoorium, kuursaal, laohoone aadressil Brīvības iela 20 kauplus-elamud aadressidel Brīvības iela 12, 13, ja 18 ning Kalna prospekst 1, elamud aadressidel Kalna prospekst 3 ja 9, Krasta iela 9 ning 11,  Zaķu iela 14, Upes prospekst 1, 2, 6 ja 7, Turkalnes iela 4, 8, 10, 14, 16, 23 ja 25, Brīvības iela 2, 21, 23, 25 ning 48 ja Tirgoņu iela 1 ning 9.Looduskaitse all on Špakovska park, Gadzjusi hiidmänd, Laura mänd, Ormaņi hiidmänd ja Norupe lehis. Lisaks kasvab linnas veel 48 looduskaitsealust nimetut põlispuud. Linn jääb osaliselt Ogre Zilie Kalni maastikukaitsealale.


== Galerii ==

		
		
		
		


== Viited ==


== Välislingid ==
Piirkonna koduleht
Linna infoportaal