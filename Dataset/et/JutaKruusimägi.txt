Juta Kruusimägi (5. jaanuar 1930 Tallinn – 4. juuli 2019 Paide) oli eesti arhitekt ja arhitektuuriloolane.
Ta lõpetas 1948. aastal Tallinna 4. Keskkooli ning õppis aastatel 1948–1954 Tallinna Polütehnilises Instituudis, mille lõpetas arhitektina. Ta kaitses 1970. aastal Kaunase Polütehnilises Instituudis väitekirja Eesti NSV maa-asulate keskusehoonestusest ning sai kandidaadikraadi.
Aastatel 1954–1961 töötas ta projekteerimisinstituut Tööstusprojektis, 1962–1976 Ehituse Teadusliku Uurimise Instituudis ning 1976–1988 Tallinna Polütehnilises Instituudis õppejõuna (aastast 1980 dotsent). Ta oli Eesti Arhitektide Liidu liige 1957. aastast.


== Töid ==
Tankla Järvel (Tallinn), 1961 (lammutati 1990. aastatel)
Võru Gaasianalüsaatorite Tehase hoonestik, 1964 (kaasautor Maimu Kaarnaväli)
Tankla Ogres (Läti), 1966 (kordusprojekt)


== Kirjutisi ==
"Maakaupluste, sööklate ja klubide ekspluatatsiooni omadustest" // Ehitus ja Arhitektuur 4/1966
"Архитектура Советской Эстонии". – Stroiizdat. Moskva 1972 (kaasautor Leonid Volkov)
Arhitektuuri ajalugu. – Tallinna Polütehniline Instituut. Tallinn 1983; 2. trükk 1988


== Kirjandus ==
"Juta Kruusimägi". // Ehitusinsenerid TPI-st. Valgus. Tallinn 1986. Lk 198
Piret Lindpere. "Kruusimägi, Juta". // Eesti kunsti ja arhitektuuri biograafiline leksikon. Eesti Entsüklopeediakirjastus. Tallinn 1996. Lk 213
Oleg Kotšenovski. "Kruusimägi, Juta". // Eesti teaduse biograafiline leksikon. II kd, Kj–M. Tallinn 2005. Lk 125


== Välislingid ==