Thomas Burns (tuntud kui Tommy Burns; 16. detsember 1956 Glasgow – 15. mai 2008 Glasgow) oli Šoti jalgpallur ja treener.
Jalgpallurina oli ta poolkaitsja. Suurema osa klubikarjäärist (1973–1989) mängis ta Celticus, kellega tuli kuus korda Šotimaa meistriks. Aastatel 1989–1994 mängis ta Kilmarnockis. Šotimaa jalgpallikoondises mängis ta aastatel 1981–1988 kokku kaheksa mängu.
Aastatel 1992–1994 oli ta Kilmarnocki, 1994–1997 Celticu ja 1998–1999 Inglismaa klubi Reading peatreener. 2000. aastatel töötas ta Šotimaa jalgpallikoondises abitreenerina.
Ta suri 51-aastaselt nahavähki.