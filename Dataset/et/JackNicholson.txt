Jack Nicholson (õieti John Joseph Nicholson; sündinud 22. aprillil 1937 New Jersey osariigis Neptune'is) on USA filminäitleja, kes on tuntud neurootiliste tüüpide, sealhulgas kurjategijate kujutamisega. Ta on töötanud ka produtsendi, režissööri ja stsenaristina.
Ta on võitnud kolm korda filmiauhinna Oscari ja kandideerinud sellele koguni 12 korda. Ükski mees ei ole võitnud rohkem Oscareid näitlemise eest, naisnäitlejatest on Katharine Hepburnil 4 Oscarit. Nicholson ja Michael Caine on ainsad näitlejad, kes on kandideerinud Oscarile igal aastakümnel alates 1960-ndatest. Nicholson on võitnud 7 Kuldgloobust. 1994. aastal sai temast noorim näitleja, kes on pälvinud elutöö Oscari.
1999. aastal anti talle Cecil B. DeMille'i nimeline elutööauhind. 2001. aastal pälvis ta Kennedy keskuse auhinna.
Tema tuntumate filmirollide seas on osatäitmised filmides "Muretu rännumees", "Chinatown", "Lendas üle käopesa", "Enam paremaks minna ei saa" ja "Kahe tule vahel".


== Filme ==


== Tunnustus ==
Oscar

1976. aastal parima meesnäitleja kategoorias filmi "Lendas üle käopesa" eest
1984. aastal parima meesnäitleja kategoorias filmi "Õrnuste keeles" eest
1998. aastal parima meesnäitleja kategoorias filmi "Enam paremaks minna ei saa" eestLos Angelese filmikriitikute parima meesnäitleja auhind

1987. aastal rolli eest filmis "Ironweed" ja "Eastwicki nõiad"
2002. aastal rolli eest filmis "Schmidti teekond"


== Välislingid ==
Jack Nicholson andmebaasis IMDb (inglise keeles)
Jack Nicholson Online
Jack Nicholsoni fännileht