Ökotoksikoloogia (ka ökoloogiline toksikoloogia) on interdistsiplinaarne teadusharu, mis põimub ökoloogia ja toksikoloogiaga. 
Termini käis välja 1969. aastal René Truhaut (1977), kes defineeris seda kui toksikoloogia haru, mis uurib looduslike ja sünteetiliste pollutantide mõju ökosüsteemi osadele, kaasa arvatud inimestele, taimedele, mikroorganismidele. 
Hiljem on mõiste "ökotoksikoloogia" piirid ähmastunud, kattudes mitmete teadusharudega, näiteks ökofüsioloogia ja biogeokeemiaga.
Eestis on ökotoksikoloogilise uurimissuuna üks rajajaid Anne Kahru, kes on pälvinud tähelepanu nanomõõdus metallioksiidide nanoökotoksikoloogiliste uuringutega.


== Viited ==
Truhaut, R. 1977, "Eco-Toxicology – Objectives, Principles and Perspectives", Ecotoxicology and Environmental Safety, vol. 1, no. 2, pp. 151–173.