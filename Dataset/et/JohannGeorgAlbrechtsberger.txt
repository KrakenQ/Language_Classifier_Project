Johann Georg Albrechtsberger (3. veebruar 1736 Klosterneuburg – 7. märts 1809 Viin) oli austria helilooja, muusikateoreetik ja -pedagoog. 
Ta töötas algul Austria väikelinnades. Alates 1772. aastast oli Viini karmeliitide kloostri kooriregent ja koguduse organist, alates 1792. aastast Püha Stephani koguduse kapellmeister. Seal olid tema oreliõpilasteks teiste hulgas Beethoven, Czerny, Fries ja Hummel. 
Albrechtsbergeri pedagoogilised seisukohad töödes (enamik käsikirjas) olid autoriteetsed. Ta avaldas klaveriõpiku. Weinzierlis parun Fürnbergi mõisas oli ta koos vend Antoniuse, Haydni, paruni enda ja teistega kaastegev ühes esimestest keelpillikvartettidest Alam-Austrias.


== Looming ==
Ta lõi umbes 224 teost, nende hulgas

4 sümfooniat
27 avamängu
sealhulgas vahemäng draamale "Henry IV"
prelüüdid ja fuugad orelile
fuugad klaverile
18 keelpillikvartetti
6 fuugat keelpillikvartetile
38 kvintetti
28 keelpillitriot
26 missat
6 oratooriumi
43 graduaali
34 offertori