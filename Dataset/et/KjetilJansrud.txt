Kjetil Jansrud (sündinud 28. augustil 1985 Stavangeris) on Norra mäesuusataja, olümpiavõitja (2014) ja maailmameister (2019).
Jansrud võitis juunioride maailmameistrivõistlustel 13. veebruaril 2004 Mariboris suurslaalomis hõbemedali. 2006. aasta taliolümpiamängudel Torinos oli ta Alpi kahevõistluses kümnes ja 2009. aasta maailmameistrivõistlustel Val-d'Isère'is samal alas üheksas. 2010. aasta OM-il Vancouveris võitis Jansrud suurslaalomis hõbemedali. Suures Alpi kahevõistluses oli ta üheksas ja ülisuurslaalomis kaheteistkümnes.
2015. aasta maailmameistrivõistlustel Beaver Creekis sai ta oma esimese MM-medali, kui võitis Alpi kahevõistluses hõbemedali.
2017. aasta maailmameistrivõistlustel Sankt Moritzis võitis ta hõbemedali ülisuurslaalomis.
2018. aasta taliolümpiamängudel Pyeongchangis tuli ta kiirlaskumises hõbemedalile ja ülisuurslaalomis pronksmedalile.
2019. aasta maailmameistrivõistlustel Åres tuli ta kiirlaskumises maailmameistriks, edestades kodust konkurenti Aksel Lund Svindali kõigest kahe sajandikuga.
Maailma karikavõistlustel osales Jansrud esimest korda 19. jaanuaril 2003 Wengenis slaalomis. Esimesed MK-võistluste punktid sai ta 3. jaanuaril 2004 Flachaus suurslaalomis, kui ta oli kahekümneüheksas. Kümne parema hulka jõudis ta esimest korda 4. detsembril 2005 Beaver Creekis slaalomis, kui oli neljas. Esimest korda jõudis ta poodiumile 10. jaanuaril 2009 Adelbodenis suurslaalomis, kui ta sai 3. koha. Esimese etapivõidu sai ta 4. märtsil 2012 Kvitfjellis ülisuurslaalomis.
Jansrud võitis Euroopa karikavõistluste arvestuses 2005. aastal nii slaalomi kui ka suurslaalomi karika.


== Saavutused ==


=== Olümpiamängudel ===
2010  Vancouveris
 hõbemedal suurslaalomis
2014  Sotšis
 olümpiavõitja ülisuurslaalomis
 pronksmedal kiirlaskumises
2018  Pyeongchangis
 hõbemedal kiirlaskumises
 pronksmedal ülisuurslaalomis


=== Maailmameistrivõistlustel ===
2015  Beaver Creekis
 hõbemedal Alpi kahevõistluses
2017  Sankt Moritzis
 hõbemedal ülisuurslaalomis
2019  Åres
 maailmameister kiirlaskumises


=== Juunioride maailmameistrivõistlused ===
2004  Mariboris
 hõbemedal suurslaalomis


=== Maailma karikavõistlustel ===
Üldkarikas
2. koht: 2015, 2017
Kiirlaskumise karikas
1. koht: 2015
2. koht: 2017
Ülisuurslaalomi karikas
1. koht: 2015, 2017, 2018
2. koht: 2014, 2016
Alpi kahevõistluse karikas
2. koht: 2018
3. koht: 2015, 2016Kjetil Jansrud on osalenud (seisuga 16. veebruar 2019) 315 MK-etapil ja jõudnud esikolmikusse 50 korral, neist 22 etappi on ta võitnud.


==== Maailma karikavõistluste etapivõidud ====


== Välislingid ==
Kjetil Jansrud FIS-i kodulehel (fis-ski.com)