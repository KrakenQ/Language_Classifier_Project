Pääsuhöövel (ka pääsukene; liblikhöövel) on väike kahe käepidemega höövel kitsaste kõverpindade töötlemiseks.
Pääsuhöövel koosneb käepidemetega korpusest ja selle sisse klapiga kinnitatud höövlirauast. Tera võib olla sirge, nõgusa või kumera lõikeservaga. Kahe suuga pääsuhöövlitele saab kinnitada kahe erineva profiiliga terad.
Pääsuhöövlit kasutatakse näiteks ümara ristlõikega toolijalgade ja sarjade silumiseks.