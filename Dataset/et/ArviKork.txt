Arvi Kork (kodanikunimega Arvi Tinits; 2. detsember 1927 – 1. aprill 1997) oli eesti kirjanik ja ajakirjanik. 


== Elulugu ==
Arvi Tinits sündis 1927. aastal Peningi vallas Harjumaal kooliõpetaja pojana. Õppis Tallinnas, mobiliseeriti 1944 noorukina Saksa lennuväe abiteenistusse. Jõudis 1944. aasta sügisel Saksa vägede Eestist taandudes Saksamaale, kus  lõpetas pärast sõda Lübecki Eesti Gümnaasiumi. Täiendas end Müncheni DP ülikoolis, Stockholmi ülikoolis ning Toronto Ryersoni instituudis (Ryerson Institute of Technology). Teenis Kanada ratsakaardiväe rügemendis (The Governor General's Horse Guards), kus jõudis kapteni auastmeni. Hiljem töötas pikemat aega Toronto politseis.
Ajakirjanikuna tegutses Ameerika Hääles ja aastast 1986 kuni surmani Vaba Eestlase toimetuses.


== Looming ==
"Neli musketäri" (biograafiline romaan). Eesti Kirjanike Kooperatiiv, 1957. Kordustrükk: Õllu, 1990.
"Tänavakuningad" (kriminaalromaan). Eesti Kirjanike Kooperatiiv, 1963.
"Tammiraiujad" (biograafiline romaan eesti pagulaste elust Kanadas metsatöödel). Eesti Kirjanike Kooperatiiv, 1966.
"Armud läinud, armud jäänud : elukooli kursus kolmes osas" (romaan). Eesti Kirjanike Kooperatiiv, 1968.
"Relvalood : sõjasulaste seiklusi mitmel mandril" (romaan, endiste sõjaväelaste meenutused). Eesti Kirjanike Kooperatiiv, 1971.
"Sulid ja võmmid : kriminaallood tõsielust" (kriminaalromaan). Eesti Kirjanike Kooperatiiv, 1973. Kordustrükk: Faatum, 1993 (sarjas Taskudetektiiv).
"Röövlijahil" (kriminaalromaan). Eesti Kirjanike Kooperatiiv, 1976.
"Välgumärgi kasvandikud" (lennuväepoiste mälestused Teisest maailmasõjast). Oma Press, 1982.Korgi teoseid iseloomustab kiire süžeeareng, kirev tegelaskond ja elav, kõnekeelne dialoog.


== Viited ==


== Artiklid ==
"Arvi Kork: korrarikkuja ja korravalvur." - Hellar Grabbi. Tulgu uus taevas: mõtteid viiekümnest kirjanikust, Tallinn: Virgela, 1999. Lk. 144-146. (Varem ilmunud: Mana nr 40, 1973.)
Kalju Kotkas. Lugu neljast musketärist (Vestlus Arvi Korgi romaani "Neli musketäri" ühe tegelase (Kaljukotkas) prototüübiga). Pärnu Postimees, 24. jaanuar 1995, lk. 5.
1. aprillil suri Torontos kirjanik Arvi Kork (s. 2. XII 1927). Looming nr 5, mai 1997. lk. 712.
Andres Langemets. Musketäri lahkumine: Arvi Kork (Eduard Tinits) 2. XII 1927-1. IV 1997. Looming nr 6, juuni 1997, lk. 867-868.