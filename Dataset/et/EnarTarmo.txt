Enar Tarmo (sündinud 3. märtsil 1968 Tallinnas) on eesti näitleja, kaskadöör ja teatritegelane. 
Ta lõpetas 1986. aastal Tallinna 4. Keskkooli ja 1996. aastal Tallinna Pedagoogikaülikooli näitejuhtimise eriala kaugõppes. 
Ta töötas aastatel 1990–1992 trupis Ruto Killakund näitlejana. 
Alates 1992. aastast töötab ta Von Krahli Teatris. Ta oli aastatel 1992–2001 näitleja ja tehnik, aastatel 1992–1996 pürotehnik, alates 2001. aastast on ta tehnikadirektor. 
Ta on olnud teatrifestivali Baltoscandal tehniline juht ja töötanud kaskadöörina filmides.


== Tunnustus ==
2005 Eesti Vabariigi kultuuripreemia (lavastuse "Eesti ballaadid" meeskond, koos Veljo Tormise, Tõnu Kaljuste, Peeter Jalaka, Aki Suzuki ja Reet Ausiga)
2007 Eesti Teatriliidu etendust teenindava töötaja auhind
2012 Eesti Teatriliidu aasta lavastuse auhind ("Gilgameš ehk Igaviku nupp" lavastusmeeskonna liige)


== Isiklikku ==
Tema vanavanaisa oli näitleja ja lavastaja Ruut Tarmo ning tema vanaisa õde oli näitleja Lia Tarmo. 


== Kirjandus ==
Terje Metsavas, Madli Pesti. Von Krahl ON! – Intervjuu Von Krahli Teatri tehnilise meeskonnaga. // Muusa, kevad 2008


== Välislingid ==
Enar Tarmo andmebaasis IMDb