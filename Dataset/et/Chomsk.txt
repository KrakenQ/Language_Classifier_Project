Chomsk (valgevene Хомск, transkribeerituna Homsk) on agrolinnake (endine linn ja alev) Valgevenes Bresti oblastis Drahičyni rajoonis, Chomski külanõukogu halduskeskus. Chomsk asub merepinnast 140 meetri kõrgusel. Asula tähtsaim ettevõte on aastal 1997 loodud Vene-valgevene ühisfirma "Frost", mis toodab mineraalvett.


== Ajalugu ==
Chomski piirkond oli asustatud juba paleoliitikumis, asula lähedal on asulakoht, kus elati 11 000 kuni 9000 aasta enne meie ajaarvamist. Chomskit mainitakse esimest korda aastal 1518. Aastail 1521-1522 sai Chomskist alev.
Peale administratiivset reformi kuulus Chomsk Bresti vojevoodkonda ja Pinski maakonda. Chomsk kuulus Naruševičitele, Dolskitele, Wiśniowieckidele ja Ogińskitele. Aastal 1793 sai Chomskist linn ja kohaliku krahvkonna keskus.
Poola jagamisel läks Chomsk aastal 1795  Venemaa koosseisu. Asula kuulus nüüd Hrodna kubermangu. XIX sajandi alguses rajasid Puslowskid Chomskisse kangavabriku.
Pärast Esimest maailmasõda kuulus Chomsk Poola koosseisu. 1939. aastast kuulus asula Nõukogude Liitu, ühtlasi sai Chomskist küla. Enne Teist maailmasõda oli Chomskis 2556 elanikku ja 496 maja, juulis 1943 põletasid Saksa väed maha 470 maja ja tapsid 1760 selle küla elanikku.


== Välislingid ==
Asula juutide ajalugu