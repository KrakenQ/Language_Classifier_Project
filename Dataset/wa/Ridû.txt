Ridû (ki s' trouve pus sovint dizo sipotcheye cogne a Rdû, la-minme: Rudû / a Rdû, dinltins eto Ridoû / a Rdoû, F. Redu), c' est èn ancyin ptit ban del Walonreye, rebané avou Libin, el province do Lusimbork.


== Mwaissès dnêyes ==
Limeros del posse:
asteure : 6890
Di 1969 a 1977 : 6914.
Limero diyalectolodjike: Ne 11 (mwaisse pont d' l' A.L.W.).
Arondixhmint: Li Tchestea.
Lomaedje et spotaedje des djins did la:
Lomaedje:
Ridûtî, Ridûtresse; (F. Redutois, oise)
Les Boucats : les Boucatîs.
Sipotaedje:
Ridû : les Tchitchoûs.
Lesse : les Mitlets, les Vessoûs


== Nos di des plaeces di Rdû ==

Metowe so ene pådje tote seule


== Djeyografeye ==
L' Aiwe di Lesse, ki vént di Transene et d' Maissin, arive a Lesse k' ele trevåtche å mitan. Adonpwis, ele frè limite inte Ridû eyet Dåvdisse.


== Economeye ==

Li Pordjet « Viyaedje do Live » a stî enondé e 1981. Il a pår candjî l' cogne do viyaedje, la k' ene vintinne di måjhone sont divnowes des livreyes et des cafè-restorants.
Dispu 1965, gn a eto ene eståcion di l' Adjince espaciåle uropeyinne, lomêye adon l' ESRO.
Ene måjhon ås rabistocaedjes î a veyou l' djoû e 2016.


== Tuzance walone ==
Respondeus po les Inketes da Haust : Ernest Delaite.
Sicrijheus e walon a l' ocåzion : Charles Delaite, Robert Detroz.
1984 : Sitrimaedje do tome I live da Lucyin Mahin «Ene båke so les bwès d' l' Årdene»
1993 : Pol sitrimaedje des tomes II et III, raploû so l' avni do walon, avou l' prumî rescontraedje des rfondeus Lucyin Mahin, Lorint Hendschel, Tiri Dumont.
1997-2006 : e moes d' octôbe, fôre ås lives do payis, avou on stande pol walon; e 1997, li 12 d' octôbe, dins ç' cåde la, raploû «C' est todi li ptit k' on spotche» (culteure ey economeye), avou pretchaedje da Jean-Pierre Hiernaux, Jean-Claude Somja et Pire Otdjåke; e 1998, 1999 et 2000, prezintaedje do Calindrî walon. Ces etrevéns la estént adjinçnés pa Lucien Mahin et Michèle Gabriel.


== Sourdants ==