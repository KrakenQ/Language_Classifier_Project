Ene rompeure ou drompeure ou casseure, c' est l' passaedje des boyeas pa on passaedje ki s' a fwait dins les tchås do vinte, sins ki l' pea soeye aduzêye.
L' anea del rompeure, c' est l' boird do trô dins les musses do vinte, pa wice ki les boyeas pasnut.
Li saetch del rompeure, c' est l' pårteye do peritoenne paroetrece k' a vnou foû avou les boyeas, rafoirci pa on coriant texhou di fibes.


== Sôres di drompeures ==


=== sorlon leu plaeçmint ===
rompeure ayinnrece (casseure a l' ayinne del djambe)
rompeure botroûlrece (casseure al botroûle)
rompeure vintrece (casseure å vinte)
sol blanke roye
dizo les coisses


=== sorlon leu piceure ===
rompeure nén evilmêye
evilmêye rompeure (dins les botroûlites)
aiwe dins l' saetch del rompeure
sitronnêye rompeure (rompeure nén ristitchåve)


== Médiaedje ==

On rakeud l' anea del rompeure. Si l' saetch est pår trop spès, on l' côpe evoye.


== Rompeures ås biesses ==
Les drompeures sont foirt corantes ås veas, ås poûtrins, ås coshets.
Li rompeure acpagntant del botroûlite est bén cnoxhowe dins les veas.