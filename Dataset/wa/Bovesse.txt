Bovesse est èn ancyin ptit ban del Walonreye, rebané avou Les Brouwires.

Limero del posse: 5081 (vî limero 5850)
Limero diyalectolodjike: Na 46
Arondixhmint: Nameur


== Djeyografeye ==
Avou si sitindeye di 409 hèctâres, Bovesse est li pus ptit viyaedje des Brouwires. E 1840, i gn aveut 325 dimorants. E l' prumî d' djanvî 2005, i gn aveut 886 dimorants. Durant les eleccionaedjes do 13 di djun (Pårlumint Uropeyin et Consey Redjonå Walon), 654 djins estént inscrîtes so li lisse des electeus. Li nonbre d' electeus a håssé di 21 djins rapoirt as eleccions ledjislatives do 18 di may 2003.


== Istwere ==
L' oridjene del non di Bovesse vénreut del fôme romane di Bovesch (bén ki, djusk'asteure, on åye trové pont d' trace materiele del ocupåcion rominne). A 14e sieke, Jacquemin di Bovesch tént on fî consecant el ban do Feix : i s' adjit del signeurreye del Vaux (Mohimon e li distilreye). Cisse signeurreye passe e 1450 ås d' Oultremon ki li wådront djusk' e 1725. Li pårteye feyodale passe al Conte di Hoen divant di esse rivindowe è 1743 å Conte di Bâlatre. E 1759, ele passe å Conte Cornet d' Elzius ki î egzercéve li pouvwer di hôte, moyene et basse djustice. E ci ki conciene li signeurreye fonciére, cisse-cile est vindowe e 1757 a Nicolas Passquet po li pårteye cençrece; po li pårteye feyodale, li tchestea et depindances, il estît vindous a Renir Marchand di Merdorp. E 1780, c' est a Renier Marchand, fi do ci di dvant (tchenonne di Cînè) ki tchairè li tchestea et les depindances.
Gn aveut des djins d' Bovesse po-z ebaguer eviè l' Wisconsene sol difén do 19inme sieke.