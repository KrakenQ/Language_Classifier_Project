Víðidalstunguheiði er heiði í Vestur-Húnavatnssýslu, suður og upp af Víðidal, á milli Aðalbólsheiðar að austan og Haukagilsheiðar að vestan og nær inn að Stórasandi. 
Heiðin er ágætlega gróin en mýrlend og víða erfið yfirferðar, einkum norðan og vestan megin, en sunnar og austar eru hæðahryggir. Hún er í fjögur til fimm hundruð metra hæð yfir sjávarmáli. Mörg stöðuvötn eru á heiðinni og þar eiga Víðidalsá og Fitjá upptök.


== Heimildir ==
Steindór Steindórsson: Landið þitt II, bls. 161 – 162, Reykjavík 1968.