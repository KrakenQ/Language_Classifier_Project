François-Noël Babeuf, ezagunagoa Gracchus Babeuf izenez, (Saint-Quentin, Pikardia, 1760ko azaroaren 23a- Paris, 1797ko maiatzaren 27a) frantses iraultzailea izan zen, Marx eta Engelsen arabera komunismoaren aitzindaria. Frantziako Iraultzan parte hartze nabarmena izan zuen eta bereziki berdinzaletasunaren alde jardun zuen. Berdintsuen konjurazioan prestatu zuen, iraultza aurrera eraman eta bere ideiak gauzatzeko, baina salaketa baten ondorioz bere planak abina jarri baino lehen atxilotu eta 1797an exekutatu zuten.


== Berdinen manifestua, 1795 ==
≪Betidanik esan izan zaigu azalkeriaz: gizakiak berdinak dira; eta betidanik ezberdintasunik negargarriena gizasemeengan dago. (...) Guk hemendik aurrera berdinak bizi eta hil nahi dugu, halaxe jaio gara eta.
(...) Ez dugu "Gizakiaren Eskubideetan" idatzitako berdintasuna bakarrik nahi; gure artean nahi dugu, gure etxearen teilatupean. Hori lortzeko guztirako prest gaude. (...) Ondasunak banatzea eskatzen dugu (...) Kito jabetza indibiduala; lurra ez dadila inorena izan; haren emariak guztionak izango dira.
Gizakien artean ez dadila beste alderik egon adina eta sexua baino; guztiok dauzkagu behar eta gaitasun berdinak. Denontzat heziketa eta elikadura bera egon dadila. Lur eta aire bera dago denontzat. (...) Frantziako herria (...) aitortu eta aldarrikatu gurekin batera berdinen errepublika.≫
François-Noël Babeuf, "Berdinen manifestua", 1795


== Ikus, gainera ==
Frantziako Iraultza
Sozialismoa