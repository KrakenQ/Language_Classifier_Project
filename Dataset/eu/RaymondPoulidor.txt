Raymond Poulidor (Mérignat, Creuse, 1936ko apirilaren 15a - Saint-Léonard-de-Noblat, 2019ko azaroaren 13a) Pou Pou ezizenez ere ezaguna, txirrindulari profesional frantziar bat izan zen. Betiereko bigarrena bezala ere ezagutua izan zen erretiratu ondoren, Frantziako Tourra hiru aldiz, bigarren eta beste bost alditan hirugarren bukatu zuelako.
Bere tragedia, txirrindulari handi bat izanik, bere garaiko bi onenetakoekin lehiatu behar izan zuela da, Jacques Anquetil eta Eddy Merckx-txirrindulariekin, alegia. Dena dela, beti bigarren izate horrek, publikoa bere alde egotea eragin zuen, eta, XX. mendean zehar, txirrindulari frantziar ospetsuenetako bat izan zen.
1960tik 1977rarte ibili zen profesional bezala, eta, denbora horretan, Louison Bobet, Jacques Anquetil, Eddy Merckx eta Bernard Hinault txirrindulariekin lehiatu zen. Mercier taldean korritu zuen, taldearen izen ezberdinekin: (Mercier Bp, Fagor-Mercier, Gan-Mercier edo Miko-Mercier) bere txirrindulari profesional karrera osoan zehar.
Anquetil eta Poulidorren arteko norgehiagoka frantziar kirolarien arteko lehia handienetako bat izan zen 1960ko hamarkadan.
Baina, Frantziako Tourrean sekula arrakastarik izan ez zuen arren (ez zen, sekula, Mailot horia janztera ere iritsi), Poulidor, 189 garaipeneko palmares zabal bat duen txirrindularia da. Garaipen horien artean 1964ko Espainiako Vuelta eta Tourreko 7 etapa nabarmendu behar dira.


== Palmaresa ==
L'Équipe txapeldun frantziarren txapelduna: 1974
Super Prestige Pernod: 1964
Mendrisio d'Or: 1974
Challenge Yellow (Sédis): 1961, 1963, 1964, 1966, 1969, 1972, 1973
Prestige Pernod: 1964, 1966, 1969, 1972
Pernod promozioa (25 urtetik beherakoak): 1960, 1961
Ohorezko Legioaren Zalduna: 1973ko urtarrilaren 25a
7 etapa Frantziako Tourrean (2. 1964, 1965 eta 1974an, 3. 1962, 1966, 1969, 1972 eta 1976an, 2. mendiko sailkapenean 1963an eta 3. sailkapen honetan bertan 1962, 1964 eta 1967an)
 Espainiako Vuelta: 1964 eta 4 etapa
 Frantziako txapeldun errepidean: 1961
 Paris-Niza: 1972 eta 1973
Dauphiné Libéré: 1966 eta 1969
Milan-San Remo: 1961
Fleche Wallone: 1963
Nazioen Sari Nagusia: 1963
Midi Libre: 1973
Apartekoen Kriteriuma: 1968 eta 1972
Nazioarteko Kriteriuma: 1964, 1966, 1968, 1971 eta 1972
Haut-Varreko Tourra: 1969
Setmana Catalana: 1971
Montjuïceko Igoera: 1965, 1967 eta 1968
Luganoko Sari Handia: 1963
Niza-Seillans: 1969
Mont Faron: 1961, 1962 eta 1966
Arrateko Igoera: 1966 eta 1968
Polymultipliée: 1968
Sei Probintzien Kriteriuma: 1969
Châteaulineko Kriteriuma: 1967
Burdeos-Saintes: 1960
Niza-Mont Agel: 1960
Mont Ventoux: 1960
Etoile des Espoirs: 1971
Bol d'Or des Monédières: 1963 eta 1967
À travers Lausanne: 1967
Txerburgoko Omniuma: 1974 (Patrick Sercurekin
Fontenay-sous-Boiseko ziklo-krossa: 1966 (Jean Graczykekin)
 2. Munduko Errepideko Txirrindularitza Txapelketan: 1974
 3. Munduko Errepideko Txirrindularitza Txapelketan: 1961, 1964, 1966
2. Super Prestige Pernodean: 1961, 1962, 1965, 1972
3. Super Prestige Pernodean: 1963 eta 1966


== Sailkapen orokorra Itzuli Handietan ==


== Kanpo estekak ==
Palmares osoa