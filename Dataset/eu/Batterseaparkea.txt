Battersea parkea (ingelesez: Battersea Park) Ingalaterrako Londres hiriburuan dagoen parke bat da. Wandsworth udalerriko Battersea auzoan kokaturik dago, Tamesis ibaiaren hegoaldeko ertzean.


== Historia ==
Battersea fields izenarekin ezagutzen zen XIX mendean eta dueloak egiteko toki ezaguna zen. 1846an bertako bikarioak eta Thomas Cubittek 320 akre erosi eta hauetako 198 parke bihurtu zuten, 1858an ateak ireki zituena. James Pennethornek diseinatu zuen.
1864 urtean Football Association-ek ezarritako arauekin jokaturiko lehen partida bertan izan zen. Ordutik aurrera Wanderers F.C. talde amateurraren zelaia izan zen. Talde honek lehenengo Ingalaterrako Futbol Kopa irabazi zuen 1872an.
Bigarren Mundu Gerran Londres aire erasoetatik babesteko armak ezarri ziren bertan.
1951 urtean parkearen iparraldean "plazerraren lorategiak" eraiki ziren, Britainiako Jaialdiaren ospakizunen barnean. Beste elementu ezagun batzuk Guinness erlojua, Bakearen pagoda eta Far Tottering and Oyster Creek Branch Railway trenbide maketa dira.


== Kirol baliabideak ==
Tenis pistak
Futbol zelaiak
Kriket kantxak
Korrika egiteko ibilbideak


== Iruditegia ==

		
		
		
		


== Informazio praktikoa ==
Tren geltokiak:
Battersea Park (Southern trenbidea)
Queenstown Road (Southern trenbidea)


== Kanpo estekak ==