De fem Eulsa-svikerne viser til de ministre som tjente den koreanske keiser Gojong og som signerte Eulsatraktaten i 1905 mot Gojongs ønsker, noe som igjen overlot det meste av Koreas suverenitet til Japan, ved at traktaten gjorde Korea til japansk protektorat. De fem ministrene var:

Utdanningsminister Lee Wan-yong (이완용;李完用)
Forsvarsminister Yi Geun-taek (이근택;李根澤)
Innenriksminister Lee Ji-yong (이지용;李址鎔)
Utenriksminister Park Je-sun (박제순;朴齊純)
Landbruks-, handels- og industriminister Kwon Jung-hyun (권중현;權重顯)Den nå politisk svekkede keiser Gojong, signerte ikke traktaten. Andre ministre som opponerte mot traktaten var:

Statsminister Han Gyu-seol (한규설;韓圭卨)
Justisminister Lee Ha-young (이하영;李夏榮)
Finansminister Min Young-ki (민영기;閔泳綺)Men det hjalp ikke. De fem som signerte traktaten viste seg å være sterkere politisk enn både keiser og statsminister. Dette selv om det etter koreansk lov var et krav at keiseren måtte signere en traktat for at den skulle være bindende for Korea. Japanske myndigheter tvang statsminister Han til å gå av, og erstattet ham med tidligere utenriksminister Park.
Keiserens protest som lå i Emissæraffæren i Haag, samt den manglende godkjennelsen fra keiser Gojong og tilstedeværelsen av japanske tropper i Korea under forhandlingene forut for traktaten har gjort at senere historikere og jurister har satt spørsmålstegn ved gyldigheten til traktaten. Traktaten ble imidlertid ikke utfordret internasjonalt før Japans kapitulasjon etter andre verdenskrig.
Det var i 2005 at Research Center for National Issues (민족문제연구소) identifiserte de fem ministrene som i dag anses som ansvarlige for at Eulsatraktaten så dagens lys. Dette var en del av en lang liste med koreanere som hadde samarbeidet med Japan før og under Japans kolonisering av Korea (1910–1945).


== Eksterne lenker ==
(ko) Research Center for National Issues (민족문제연구소)
(en) Book review of Korea and the Politics of Imperialism, 1876–1910, by C. I. Eugene Kim and Kim Han-kyo – James B. Palais, The Journal of Asian Studies, Vol. 28, No. 4, pp. 863–864.