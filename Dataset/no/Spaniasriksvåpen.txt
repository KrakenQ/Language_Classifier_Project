Spanias riksvåpen fikk sin nåværende utforming 18. desember 1981, og er sammensatt av våpenskjold fra de tradisjonelle delene av kongeriket Spania. 
Kronen: Kongekronen symboliserer det spanske monarkiet.
 Søylene: Kong Karl I av Spania innførte Herkulessøylene som skjoldholdere for riksvåpenet. Søylene, som er Herkulessøylene, symboliserer både landets beliggenhet ved Middelhavets munning til Atlanterhavet og orienteringen mot oversjøiske territorier. Båndet som omslynger søylene bærer mottoet «Plus Ultra» (latin for alltid videre). Høyre søyle bærer det tyske keiserrikets krone, mens venstre søyle bærer den spanske kongekronen.
De seks feltene representerer de middelalderske kongerikene som har vært forgjengere til det nåværende spanske monarkiet.
 I første felt Castillas riksvåpen, i rødt en gull borg (kastell) med blå porter. 
 I andre felt Kongeriket Leóns riksvåpen, i sølv en opprett purpur løve med gull krone.
 I tredje felt Aragonias våpen, i gull fire røde stolper.
 I fjerde felt kongeriket Navarras riksvåpen, i rødt et gull kjede som består av kryssende lenker. En grønn skive i midten.
 I nederste spiss et felt for kongeriket Granada, i sølv et gull granateple med rød kjerne og grønne blad.
 I hjerteskjoldet slektsvåpenet til huset Bourbons slektslinje Anjou: i blått tre gull liljer innenfor en rød skjolbord. Dette er det spanske kongehusets slekt. 


== Historisk utvikling ==