BBC Wales (BBC Cymru, som den heter på walisisk) er den walisiske filialen for BBC, og den er basert i Kringkastingshuset i Cardiff. Kanalen debuterte 1. februar 1964. Før 1964 hadde ikke BBC noen produksjonssenter i Wales, men de kringkastet der.


== Oversikt ==
BBC Wales produserer TV-programmer på engelsk og walisisk, både for BBC One og BBC Two og for S4C, som bare sender på walisisk. Pobol y Cwm er kanskje det mest kjente programmet de lager på walisisk. Det er en såpeopera som har pågått siden 1974. BBC Wales driver også to radiostasjoner, BBC Radio Wales på engelsk og BBC Radio Cymru på walisisk. Sistnevnte er også beregnet på et yngre publikum enn BBC Radio Wales. Det lokale nyhetsprogrammet Wales Today har vært produsert i Cardiff siden 1963. BBC Wales produserer også det walisiske nyhetsprogrammet Newyddion for S4C, som kombinerer internasjonale, nasjonale og regionale nyheter fra Wales.
Belonging er et annet populært program, som har gått på TV siden 2000. Belonging er et engelskspråklig program som er produsert av BBC Wales' dramaavdeling og vist av BBC One i løpet av deres lokale sendetider. Seere i resten av Storbritannia kan også se serien via Sky Digital.
BBC Wales produserer også programmer for hele nasjonen. Spesielt nevneverdig er kanskje dets dramaseier, som inkluderer Anthony Trollopes He Knew He Was Right (2004) og den nye Doctor Who (2005). BBC National Orchestra of Wales holder også til hos BBC Wales og opptrer både i Wales og internasjonalt.


== Programmer ==


=== Produsert av BBC Wales ===
For Wales
Wales Today (1963–)
Pobol y Cwm (1974–)
Belonging (1999–)
For Storbritannia
The District Nurse (1984–1987)
He Knew He Was Right (2004)
Doctor Who (2005–)
Doctor Who Confidential (2005–)
Torchwood (2006)


=== Bestilt av uavhengige produsenter for BBC Wales ===
For Storbritannia
Shakespeare: the Animated Tales (1992, 1994)
Casanova (2005)
The Girl in the Café (2005)
Life on Mars (2006)


== Eksterne lenker ==
BBC Wales