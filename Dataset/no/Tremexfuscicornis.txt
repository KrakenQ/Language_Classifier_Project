Tremex fuscicornis er en av bartrevepsene (Siricidae) og finnes i løvskog der larven lever på en rekke ulike treslag. Bartrevepser er store vepser med et kraftig eggleggningsrør (brodd). Men de er helt ufarlige og stikker ikke og har heller ikke gift. Den lever i symbiose med en tredrepende sopp, som hjelper til å bryte ned treet, slik at larven lettere kan gnage.


== Utseende ==
Kroppen er sylindrisk, uten en innsnørt «midje». Eggleggningsrøret er kraftig og ganske kort. 
Vingene er rødbrune. Beina er gul-oransje. Lårene er mørke. Hodet er bredest bak øynene. Antennene er trådformet.
Hunner har en beholdere (mycetangier) med et «slim», i eggleggningsrøret. Dette slimet har soppsporer, av barksopp, i form av gjærceller. Litt av dette kommer på eggene når de legges. 
Larvens kropp er sylindrisk, den mangler bukføtter og beina er svært korte.


== Levevis ==
Tremex fuscicornis finnes i åpen løvskog. Hanner begynner ofte å fly noen dager tidligere enn hunnene.
Hver hunn legger eggene rett på næringsplanten, litt inn i treet. Dersom hun legger ubefruktede egg vil de klekke som hanner. Hunnene legger egg helst på eik eller lønnetrær. Larven er funnet på en rekke trær fra disse slektene Acer, Alnus, Salix, Celtis, Carpinus, Fagus, Juglans, Betula, Quercus, Prunus, Pterocarya, Robinia, Ulmus , Populus,og Zelkova. 
Larven er radikalt forskjellige fra de voksne, både i levevis og i kroppsbygning. Sammen med egget fulgte det med noen soppceller av en tredrepende barksopp. Antakelig av barksoppen Bjerkandera fumosa. Disse begynner å spire til sopphyfer som produserer enzymer og treverket blir brutt ned. Den nyklekte larven får lett tilgang på mat, nedbrutt treverk, på grunn av soppen. De gnager i treet og soppen følger etter. Etterhvert som larven gnager utvider gangen seg i bredde. Bak larven ligger det igjen trespon og avføring. Like før puppestadiet lager larven et lite puppekammer omtrent 2 cm inn i treet.
Tremex fuscicornis tilhører gruppen av insekter med fullstendig forvandling (holometabole insekter), som gjennomgår  en metamorfose i løpet av utviklingen. Mellom larvestadiet og det voksne stadiet er et puppestadium,  en hvileperiode, der vepsens indre og ytre organer endres.  Larvens bøyelige og myke kropp omdannes til en puppe med et hardt skall. Når skallet er hardt begynner omdanningen fra larve til den voksne (imago) barvepsen. De indre organer brytes i varierende grad ned til en cellemasse.  En omorganisering skjer og dyret bygges opp igjen.  Puppeperioden varierer etter temperaturen. Hele utviklingen fra egg til voksen tar 2-3 år.


== Utbredelse ==
Tremex fuscicornis finnes i Europa, østover i Asia, nord for Himalaya, til Kina og Korea.  


== Systematisk inndeling ==
Tremex fuscicornis er en av plantevepsene.  I nyere systematikk regnes gruppen plantevepser som en parafyletisk gruppe. Det vil si at gruppen Pamphilioidea er av søstergruppene til stilkvepsene, slik at stilkveps stammer fra treveps.

Vepser (Veps, humler og maur) (Hymenoptera)
delgruppe  plantevepser (Symphyta) [kunstig gruppe]
overfamilie trevepser (Siricoidea)
familie bartrevepser (Siricidae)
slekt Tremex
Tremex fuscicornis (Fabricius, 1787)
synonym: Sirex fuscicornis Fabricius, 1787


== Referanser ==


== Kilder ==
Matti Viitasaari, 1984.  Sahapistiäiset 3. Siricoidea, Orussoidea ja Cephoidea University of Helsinki. Department of Agricultural and Forest Zoology. Reports 6.
Solheim H, 2006. Treveps og assosierte sopper i Norge. Agarica 26, side 87-95.


== Eksterne lenker ==
(en) Tremex fuscicornis i Global Biodiversity Information Facility 
(no) Tremex fuscicornis hos Artsdatabanken 
(sv) Tremex fuscicornis hos Dyntaxa 
(en) Tremex fuscicornis hos Fauna Europaea 
(en) Tremex fuscicornis hos NCBI 
(en) Kategori:Tremex fuscicornis – bilder, video eller lyd på Wikimedia Commons 
Tremex fuscicornis – www.nic.funet.fi/
Norges veps, maur, humler og bier – foreløpig bare om maur.
Norsk Entomologisk forening – for deg som vil lære mer om insekter.