Ringenes herre: To tårn er en amerikansk-newzealandsk fantasyfilm fra 2002 regissert av Peter Jackson. Dette er den andre filmen i Ringenes herre-trilogien. Som den første er den basert på Tolkiens roman Ringenes herre. 
To tårn ble en stor publikumssuksess og ble meget godt mottatt av anmelderne. Den ble belønnet med to Oscar-priser.
Den etterfulgte Ringenes brorskap og ble etterfulgt av Atter en konge.


== Handling ==
Hobbiten Frodo fortsetter på ferden mot det mørke landet Mordor, med hjelp av vennen Sam. Etterhvert møter de krypet Gollum, som må hjelpe dem med å finne veien gjennom Emyn Muil og over Daudemyrene. Hobbitene Munti og Pippin er tatt til fange av orker, og Aragorn, alven Legolas og dvergen Gimli setter av gårde for å redde dem.
Samtidig med dette arbeider trollmannen Sarumann stadig med sine planer om å ta over makten i Midgard. Disse planene har han til hensikt å realisere ved å avle fram en hær av Uruk-Hai - en kraftigere og villere rase av orker. Ett av hindrene fra å ta makten i Midgard er kongedømmet Rohan, som han ved hjelp av sine krigerske Uruk-Hai har planer om å ødelegge. I tillegg har han laget en allianse med den onde Fyrst Sauron, som selv er i ferd med å skape seg sin onde hær. Og det er nettopp denne toer-alliansen som tittelen (To tårn) henspiller på. Med Rohan nedkjempet er planen at Saurons hær skal angripe den eneste andre lommen av motstand: Gondor.


== Om filmen ==


=== Popularitet og økonomi ===
Som de to andre i trilogien ble også To tårn meget populær. Den innbrakte $926 millioner på verdensbasis, inkludert $342,5 millioner i USA, $91,9 millioner i Storbritannia, $78,6 millioner i Tyskland, $65 millioner i Japan og $10,1 millioner i Norge. Den ble den mest innbringende filmen på verdensbasis i 2002 og den nest mest innbringende i trilogien.Produksjonskostnadene var på $94 millioner.


=== Anmelderne ===
Den ble meget godt mottatt av filmanmelderne, noe som gjenspeiles i at den har oppnådd så mye som 95 % på Rotten Tomatoes og 88 % på Metacritic.Den ble også godt mottatt av de norske anmelderne. Blant annet så gav FilmMagasinet og VG den terningkast seks, mens Dagbladet, Aftenposten og Dagsavisen gav den fem.


=== Priser ===
Den ble i alt belønnet med 114 filmpriser. Dette inkluderer to Oscar (visuelle effekter og lydklipp), tre BAFTA (vidsuelle effekter, kostyme, publikumsprisen) og fem Saturn Awards (beste fantasyfilm, kostyme, birolle, makeup og DVD-utgivelse).


=== Annet ===
Filmens originale lengde er på 2 timer og 59 minutter, men det er også blitt utgitt lengre versjoner på DVD (en på 3 timer og 43 min. og en på 3 timer og 55 min.)


== Rollebesetning ==


== Referanser ==


== Eksterne lenker ==
(en) Ringenes herre: To tårn på Internet Movie Database 
(no) Ringenes herre: To tårn hos Filmfront 
(en) Ringenes herre: To tårn på AllMovie 
(en) Ringenes herre: To tårn på Turner Classic Movies 
(en) Ringenes herre: To tårn på Rotten Tomatoes 
(en) Ringenes herre: To tårn på Metacritic 
(en) Ringenes herre: To tårn på Box Office Mojo 
Off. nettsted for hele trilogien