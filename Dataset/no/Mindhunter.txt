Mindhunter er en amerikansk krimserie på Netflix som ble skapt av Joe Penhall. Tv-serien er basert på John E. Douglas og Mark Olshakers bok Mindhunter: Inside the FBI's Elite Serial Crime Unit. Tv-serien er blant annet produsert av David Fincher og Charlize Theron. Første sesong av Mindhunter ble gjort tilgjengelig på strømmetjenesten Netflix 13. oktober 2017. Jonathan Groff og Holt McCallany spiller hovedrollene som to FBI-agenter.
Serien fikk gjennomgående god kritikk.


== Handling ==
Den idealistiske og naive agenten Holden Ford (Jonathan Groff) får beskjed om å begynne som lærer på FBI-akademiet på Quantico i Virginia. Ford er svært nysgjerrig i psykologiske profiler, og han ønsker å lære mer om seriemordernes motiver. FBI følger fremdeles J. Edgar Hoovers gammelmodige prinsipper om at kriminalitet er noe man begår for vinningens skyld, og Ford blir mer eller mindre motarbeidet av ledelsen. Sammen med FBI-agenten Bill Tench (Holt McCallany) og senere psykologiprofessoren Wendy Carr (Anna Torv) begynner han å arbeide med kriminalpsykologi og kriminalprofilering.


== Medvirkende ==


=== Hovedroller ===
Jonathan Groff som Holden Ford, en spesialagent hos FBIs avdeling for atferdvitenskap.
Holt McCallany som Bill Tench, en spesialagent hos FBIs avdeling for atferdvitenskap.
Hannah Gross som Deborah «Debbie» Mitford, Holdens kjæreste og tidligere elev på University of Virginia.
Anna Torv som Wendy Carr, en psykologiprofessor som jobber på universitetet i Boston.
Cotter Smith som Shepard, sjefen for FBI-avdelingen National Training Academy.


=== Biroller ===
Stacey Roca som Nancy Tench
Joe Tuttle som Gregg Smith
Alex Morf som Mark Ocasek
Joseph Cross som Benjamin Barnwright
Marc Kudisch som Roger Wade
Michael Park som Peter Dean
George R. Sheffey som John Boylen
Duke Lafoon som Gordon Chambers
Peter Murnik som Roy Carver
Lena Olin som Annaliese Stilman
Thomas Francis Murphy som McGraw


=== Intervjuobjekter ===
Cameron Britton som Edmund Kemper
Sam Strike som Monte Rissell
Happy Anderson som Jerry Brudos
Jack Erdie som Richard Speck
Sonny Valicenti som Dennis Rader


== Mottagelse ==
Serien er gjennomgående blitt møtt med gode anmeldelser. og ble i 2017 regnet blant årets beste av blant annet Time Magazine  ogThe Guardian.Filmpolitiet skrev: «Mindhunter starter fengende med velskrevne samtaler som sirkler rundt de forskrekkende og mest makabre delene av det mennesker gjør mot hverandre. [...] Groff er litt corny og enkel i både dialog og væremåte i innledningen, men når han finner formen er han både sjarmerende og kledelig usikker i møtet med både kunnskap og mennesker. [...] Fincher legger seg noen hakk unna den intense stilen i Se7en og den tilskrudde dramatikken i House of Cards. Her er det samtalens kraft og den gradvise påvirkningen gode argumenter kan ha, som får det til å svinge.»


== Referanser ==


== Eksterne lenker ==
(en) Mindhunter på Internet Movie Database 
(en) Mindhunter på Rotten Tomatoes 
(en) Mindhunter på Metacritic