Cuahilama er en ås og et arkeologisk funnsted nær Santa Cruz Acalpixca i Xochimilco sør i Mexico by. Det var et seremonielt senter for Xochimilco-kulturen, og var sannsynligvis forbundet med fruktbarhet i jordbruket. Det er funnet rester etter et observatorium, jordbruksterrasser, presteboliger, et militært treningssenter og flere andre bygninger i et område på rundt 400 m². Det har også en rekke basaltsteiner med innrissa motiver som stammer fra perioden 1200–1500.