Liv Margareth Alver (født 20. desember 1955 i Oslo) er en norsk forfatter og oversetter. Alver er vokst opp i Bergen og bor per 2012 i Lindås kommune i Nordhordland.
Alver har studert historie og arkeologi ved Universitetet i Bergen. Hun debuterte i 1982 med sciencefictionromanen Oora og Gaios. Hun har senere skrevet flere romaner innen sjangerne science fiction og fantasy. Hun er kjent for sine historiske romanserier Hanseatene og Brytningstid. Alver har også skrevet manus til noen episoder av TV-serien Familiesagaen De syv søstre. 
I 2012 ble den historiske fantasyen Slangeringen gitt som trebinds serie på Gyldendal. Slangeringen foregår i romertid (tohundretallet) og forfatteren sier selv bøkene bygger på kildematerialet til Alvers ikke fullførte hovedoppgave i arkeologi ved UiB.
I 2014-16 ble serien Hanseatene gitt ut på nytt på Aller forlag. Omslagsillustrasjonene er de opprinnelige laget av Arild Midthun. 
Lydbokrettighetene til serien Brytningstid ble i 2018-19 kjøpt av svenske Lind Forlag, og begynt utgitt våren 2019 lest av Kjærsti Odden Skjeldal 


== Bibliografi ==
Oora og Gaios – ungdomsroman (1982)
Natten har fire måner – ungdomsroman (1984)
Roland – ungdomsroman (1986)
Nielvsdalen – ungdomsroman (1988)
Hanseatene 1-24 –  romanserie i 24 bind (1991–94) reutgivelse (2014 -)
Brytningstid 1-8 – romanserie i 8 bind (1995–96)
Juni – tyven, tyven skal du hete... – roman i serie (Hotel Cæsar) (1999)
Charlotte – mellom liv og død – roman i serie (Hotel Cæsar) (2000)
Døden er her – roman (2009) første bok i serien 'Slangeringen'
Ravnebitt – roman (2010) andre bok i serien 'Slangeringen'
Strupesang roman (2012) tredje bok i serien 'Slangeringen'


== Eksterne lenker ==
Presentasjon av Liv Margareth Alver i Forfatterkatalogen på Forfattersentrums nettsider

(no) Publikasjoner av Liv Margareth Alver i BIBSYS