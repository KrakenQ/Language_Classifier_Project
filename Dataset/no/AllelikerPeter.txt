Alle liker Peter (tysk: Alle lieben Peter) er en musikalsk vesttysk filmkomedie fra 1959 regissert av Wolfgang Becker. Dreieboken ble skrevet av ungarske István Békeffi og norske Per Schwenzen. I tittelrollen ses Peter Kraus.


== Handling ==
Peter Erdmann er student og musiker. Sammen med vennen Tommy har han et rockeband. Peter bor sammen med sin mor, som har vært enke i mange år. Mor Sylvia blir oppvartet av salgsrepresentanten Bernd Werding. Peter bryr seg om sin mor og ønsker henne ny lykke. Hun vil ikke at Werding skal vite at hun er ti år eldre enn hun utgir seg som og at hennes sønn allerede er voksen. Derfor må Peter spille en 14-årig unggutt. Samtidig tjener han til studiene med en jobb i firmaet til generaldirektør Steiner. Den vennlige Steiner liker ungdommenes musikk og inviterer Peter og Tommy til å opptre på en fest hjemme hos ham. Begge aksepterer begeistret dette. På festen forelsker Peter seg i Kitty, den eldste av Steiners tre døtre. Festen blir også en stor suksess musikalsk sett, til Peters mor plutselig dukker opp med sin kjære Werding. Han må ikke under noen omstendigheter kjenne igjen Peter.


== I rollene ==
Peter Kraus - Peter Erdmann
Hannelore Schroth - Sylvia Erdmann
Boy Gobert - Bernd Werding
Helen Vita - Zita, Sylvias søster
Peter Vogel - Tommy
Gustav Knuth - Generaldirektør Steiner
Christine Kaufmann - Kitty Steiner
Petra Himboldt - Susi Steiner
Monika Ettrich - Baby Steiner
Beppo Brem - Bilforhandler Hubmeier
Margrit Aust - Fru Steiner


== Anmeldelser ==
Lexikon des international Films skrev dette: «Et lite, musikalsk lystspill, beriket med moderne ingredienser, sparket i gang av en skuespillerinne, som er enke og som overfor sin beundrer utgir seg for å være yngre enn det hun er.»
VideoWoche mente at Peter Kraus, det tyske svaret på Bill Haley, sørget for god og framfor alt barnetillatt underholdning. Videre stod det at koselige sanger, sympatiske skuespillere og den meget forutsigelige historien gjorde denne komedien til en prototypisk søndagsmiddagsunderholdning.
TV-Spielfilm vurderte filmen slik: «Humoren er ikke platt, ofte sågar med glimt i øyet. Ikke bare Peter, men denne filmen må man også elske.»


== Eksterne lenker ==
(en) Alle liker Peter på Internet Movie Database 
Alle lieben Peter i filmportal.de