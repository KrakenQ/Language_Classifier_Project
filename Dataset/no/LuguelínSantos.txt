Luguelín Santos (født 12. november 1993 i Bayaguana) er en dominikansk sprintløper, som ble juniorverdensmester på 400 meter i 2012, og fikk sølv ved sommer-OL 2012. 


== Karriere ==
Ved Junior-CAC-mesterskapet i friidrett 2010 fikk han to medaljer. Individuelt fikk han sølv på 400 meter, bak veneuelanske Omar Longart, og i tillegg fikk det dominikanske laget bronse på 4 x 400 meter stafett. I tillegg til Santos deltok Josue Beltre, Juan Pablo Martínez og Joel Mejía på stafettlaget. Senere samme år vant han gull på 400 meter ved Ungdoms-OL, med tiden 47,11. Han deltok også ved junior-VM i friidrett i Moncton, der han kom på sjetteplass på 400 meter. 
I 2011 vant han to sølvmedaljer ved de Panamerikanske leker i Mexico. Han fikk sølv på 400 meter, bak Nery Brenes, med tiden 44,71, som var ny dominikansk rekord på distansen. På 4 x 400 meter stafett satte det dominikanske laget også nasjonal rekord, med 3:00,44, og fikk sølv. Cuba vant denne stafetten.Ved VM i friidrett innendørs 2012 ble han slått ut i semifinalen. I juni deltok han ved det Iberoamerikanske mesterskapet i friidrett i Barcelona, der han var med på det dominikanske stafettlaget som fikk bronse på 4 x 400 meter. Ved junior-VM i friidrett i juli vant han 400 meter, foran Arman Hall fra USA. 
Han deltok også ved sommer-OL 2012 i London. Her vant han sitt kvalifiseringsheat (45,04) og semifinale (44,78), og endte på andreplass i finalen, med tiden 44,84. Gullet gikk til Kirani James, som løp på årsbeste i verden med 43,94 sekunder. 


== Referanser ==


== Eksterne lenker ==
(en) Luguelín Santos – OlympicChannel.com 
(en) Luguelín Santos – Olympic.org 
(en) Luguelín Santos – Olympedia 
(en) Luguelín Santos – Sports-Reference (OL-resultater – arkivert) 
(en) Luguelín Santos – World Athletics 
(en) Luguelín Santos – Diamond League