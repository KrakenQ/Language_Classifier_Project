Chris Clark (født 17. juni 1964 i Essex i England) er en britisk ekspert på minerydding og klasebomber. 
Han har blitt tildelt medaljen Military Cross for hans påfallende tapperhet under fiendtlig ild og han ble tildelt Order of the British Empire for hans rolle under evakueringen av utenlandske statsborgere fra Sør-Libanon under krigen i 2006. Han har to ganger blitt tildelt medaljer for hans effektivitet med å forbedre FNs koordinering og effektivitet i forskjellige krigssoner. 
Han har 17 års utmerket militær tjeneste fra det britiske militæret, og han var ansatt som driftsleder i Kosovo (UNMIK), United Nations Program Manager for Sudan og Program Manager for handlingsprogrammet i Libanon. Clark er i dag ansatt av FN som en dela av staben på Mine Action Service ved deres kontor i Genève. I løpet av hans fem år i Libanon ledet Clark ledet operasjonen som sørget for en trygg retur av nesten en million internt fordrevne flyktninger. Etter å ha mottatt Nansenprisen, kunngjorde Clark at han ville donere pengeprisen til et samfunnsprosjekt i nærheten av Tyr i Sør-Libanon.