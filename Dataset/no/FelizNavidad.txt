«Feliz Navidad» (spansk for 'God jul') er en tospråklig julesang skrevet og framført av José Feliciano i 1970. Den sender gode juleønsker på spansk og engelsk i stadig gjentatte vers og refreng, og er blitt populær både i Nord- og Latin-Amerika.
På sin opprinnelige innspilling, til et album som også het Feliz Navidad, spilte puertoricaneren Feliciano både gitar og cuatro til sangen. Han spilte også inn en versjon med et barnekor. Senere har mange andre fremført og innspilt sangen. I 1998 ble den oppført som en av de 25 mest fremførte julesangene i USA av American Society of Composers, Authors and Publishers (ASCAP).


== Innspillinger ==
Sangen er blant annet spilt inn av artister som Boney M, Celine Dion, Chicago, David Hasselhoff, Moby, El Vez, Jon Secada, Fenix TX, Home Grown, Voodoo Glow Skulls, Von Trapp Children, Anca Parghel, The Wiggles, 1910 Fruitgum Company, Elijah King og Michael Bublé.


== Referanser ==