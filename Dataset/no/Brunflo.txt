Brunflo er et tettsted i Östersund kommune i Jämtlands län i landskapet Jämtland i Sverige. I 2010 hadde tettstedet 3 890 innbyggere. Brunflo ligger cirka 16 kilometer sørøst for Östersund, i den indre delen av Brunfloviken i Storsjön, og er Jämtlands nest største tettsted.
Brunflo var tidligere en stasjonsby med tidstypisk bebyggelse. Stedet har utsikt over Storsjöbygden, med åkre, skog og sjø. Man kan reise til Brunflo med lokaltog eller buss fra Östersund. Det går også fjernbusser fra Sundsvall, Mora og Stockholm. Hovedveiene E45 og E14 passerer gjennom stedet.
Brunflo kirke og kastal (forvanskning av kastell) ligger like utenfor sentrum. Kastalen er et av det nordre Sveriges merkeligste byggverk fra middelalderen, spesifikt 1100-tallet. Under 1600-tallets mange kriger ble kastalen brukt som forsvarsverk. Dette var i 1644, da det raste kamper rundt kirken og lagmannsgården, som lå 500 m nord for kirken. Jämtlands lagmannsgård Hagnastadha er fra folkevandringstiden, og ble i middelalderen sete for alle lagmenn i Jämtland fram til 1645, da Jämtland ble et svensk landskap.
Den lokale industrien har i lang tid vært dominert av bryting av den lokale ordovisiske kalksteinen. Gusta Stenmuseum skildrer Brunflos tradisjon med bryting av kalkstein.


== Befolkningsutvikling ==


== Referanser ==


== Eksterne lenker ==
Brunflo.nu
Brunflo hembygdsförening
Gusta Stenmuseum
Brunflo kastal i Fotevikens Museums database Arkivert 13. august 2010 hos Wayback Machine.
Östersunds kommune