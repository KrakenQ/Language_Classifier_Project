Ech rouche ch'est unne couleur. Ch'est unne couleur fort importinte porche qu'in li o donnè ed tous tans diférintes sinboliques. 
Ch'est unne couleur qui o souventefoés 'tè usèe pèr erprésinter tout ech qui foait apinser à'l mort, el suffrinche, echl'angoèse, echl'onte (porche que ch'est el couleur d'el cair pi ed ches coses d'el cair, ech sèxe, ches passions). Ch'étoét don el couleur qu'in erlationnoét à'chl'Infer, pisque tous ches coses d'el cair ales mangntte in Infer din'chl' erprésintacion crétienne. 
Moais conme ch'est unne couleur qui erprésinte ches passions, ale étoét itou raportèe à'chl' éfort morau et esprituel, pi don à'chl' Erdimpcion (ech Perdonmint ed ches pétchès), à'l Caritè, unne ed ches pus grandés vertus crétiennes eslon Saint-Pol, pi don finaumint à'chl' Ainmeur (dins un sins non-carnel, moais itou dins un sins carnel avuc el passion érotique).