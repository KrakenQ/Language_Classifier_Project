Alain Marc ch’est un poéte qui écrit un tiot molé in picard. Il est né à Bieuvais in 1959.
Il o écrit quate poèms in picard aveuc un tiot molé d'argot :

« Tu quémandes manman » in 2007« Tu rviendras ppa ? » in 2009« Y es ti ? » in 2014« Ti dis » in 2018
Chés poèms-lo i z'ont té publiés dins chés rvues La Passe (cheul « revue des langues poétiques ») pi Le Moulin des loups ed Christian Edziré Déquesnes. Sin premier poèm il o té publié dins chl'antologie Ed padzeur ell àyure..., Pierre Garnier et ses amis picards aveuc Pierre Garnier, Lucien Suel, Ivar Ch’Vavar, Konrad Schmitt pi Christian Edziré Déquesnes (coll. « Ré-apparitions », supplémint rvue Passages n°6, 2007).

Il o participé al conférinche su l'créacion in picard al 3ème journée interrégionale du picard à Tornai (vir eul vidéo : https://www.dailymotion.com/video/x40jzs ) in 2007.

Il o égalmint organisé deus soirées ed Chés Wèpes in Bieuvaisis :

« Pierre Garnier et ses amis picards » (aveuc Pierre Garnier,  Lucien Suel, Christian Edziré Déquesnes, François Beauvy, Jean-Michel Éloy, Olivier Engelaere - vir chés vidéos : https://www.dailymotion.com/playlist/x3yb6e ) à cheul Galeriye nationale d'el tapisseriye à Bieuvais in séctimbe 2007
eul « Café littéraire picard » (aveuc François Beauvy et Serial crieuR - vir chés vidéos : https://www.dailymotion.com/playlist/x52pzf ) à ch'café Nota Bene dech Téïate du Bieuvaisis in novimbe 2009
Il o commincé par performer chés poésies spatialisse ed Pierre Garnier dech recueil Ozieux :

« Teurtrele » - vir eul vidéo https://www.dailymotion.com/video/x3a4t3  (lectures collectives « Pierre Garnier et ses amis picards »)
« Pik bou (pivert) » - vir eul vidéo https://www.dailymotion.com/video/x7j101  (lecture « Alain Marc lit Pierre Garnier » à cheul Téïate du Bieuvaisis)
« Ob (épervier) » - vir eul vidéo https://www.dailymotion.com/video/x7j11w  (lecture « Alain Marc lit Pierre Garnier » à cheul Téïate du Bieuvaisis)Chés deus darènes poésies spatialisses égalmint performées à ch'médiatèque del Faïencerie d'Creil in marche 2014 pi por l'inauguracion dech fiestival ed poésie « Des mots, des rimes et des lyres » à ch'château de Belleville à Gif-sur-Yvette in marche 2017.

Il o lu chés propes poèms picards à cheul fiestival ed poésie d'Creil, dins deus librairies, au musée de l'art brut la Halle Saint-Pierre pi à ch'téïate ed chés Blondes Ogresses à Paris aveuc el rvue La Passe.


== Loyens intarnètes ==
Lecture dech poèm « Tu quémandes manman » édvant Pierre Garnier à cheul Galeriye nationale d'el tapisseriye à Bieuvais Lecture d'chés poèms « Tu quémandes manman » pi « Tu rviendras ppa ? » à cheul « Café littéraire picard »  pi eune aute lecture à ch'téïate ed chés Blondes Ogresses à Paris Lecture d'chés poèms « Y es-ti ? » pi « Ti dis » à ch'téïate ed chés Blondes Ogresses à Paris