Ernest Rutherford, 1. baron Rutherford Nelsonski [êrnest ráθerford], PRS, novozelandski fizik, * 30. avgust 1871, Brightwater, Nelson, Nova Zelandija, † 19. oktober 1937, Cambridge, grofija Cambridgeshire, Anglija.
Rutherforda imenujejo tudi »očeta« atomske fizike.


== Življenje ==
Študiral je na Kolidžu Canterbury, danes Univerza v Cantenburyju (University of Cantenbury). Od leta 1897 do 1907 je delal na Univerzi McGill v Montrealu (Kanada), kasneje pa je delal na Univerzi v Manchestru (Združeno kraljestvo). Leta 1919 je odšel v znameniti Cavendishev laboratorij Univerze v Cambridgeu.
Od leta 1925 do 1930 je bil predsednik Kraljeve družbe (Royal Society) iz Londona.


== Dosežki ==
Njegov najbolj znan prispevek k atomski fiziki je Ruthefordov model atoma, ki ga je izdelal na podlagi obsevanja zlate folije z delci alfa.
Pred tem je dokazal, da elementi z radioaktivnim razpadom razpadejo v elemente z nižjo številko. Razdelil je radioaktivnost v sevanje alfa, beta in gama. Za ta dosežek je leta 1908 prejel Nobelovo nagrado za kemijo.
Bil je prvi, ki je s poskusom dokazal, da se ob obstreljevanju z delci alfa en atom (v njegovem primeru dušik) spremeni v drug atom (v njegovem primeru kisik). Pri teh poskusih je odkril proton.


== Priznanja ==


=== Nagrade ===
Kraljeva družba mu je za njegove znanstvene dosežke leta 1922 podelila Copleyjevo medaljo.
Leta 1914 so ga povzdignili v viteški red, leta 1931 pa je prejel naziv baron Rutherford Nelson.


=== Poimenovanja ===
Po njem se imenuje kemijski element rutherfordij, kraterja na Luni (Rutherford) in na Marsu (Rutherford), asteroid glavnega pasu 1249 Rutherfordia, ter mineral rutherfordin.


== Navedki ==
»Znanost se deli na dve kategoriji, fiziko in zbiranje znamk.«


== Glej tudi ==
Rutherford-Soddyjeva domneva
Rutherfordovo sipanje


== Sklici ==


== Viri ==


== Zunanje povezave ==
 Več gradiva o temi Ernest Rutherford v Wikimedijini zbirki