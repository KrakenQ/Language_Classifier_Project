Livia Claudia López Gutiérrez (11  d'abril de 1979, Bilbao) ye una ex-baloncestista vitoriana, presidenta del club Araski AES de baloncestu femenín que xuega en Lliga Femenina. En 2012 recibió'l Premiu del Conceyu de Vitoria-Gasteiz a la Promoción Deporte Femenín” pol Proyeutu Araski. Y en 2013, el Premiu de l'Asociación de Muyeres Profesionales y Empresaries d'Álava a la Muyer directiva" del añu.


== Trayeutoria deportiva ==
Livia López foi xugadora en dellos equipos de la capital alavesa mientres casi dos décades. Empecipió los sos primeros pasos con dos temporaes nel equipu del colexu San Martín (1992-1994). Con 15 años empezó a xugar en segundu añu cadete nel Llabraba pa darréu siguir amestada al club dos temporaes más como júnior y otros tantos en categoría Nacional. 
En 1999 produzse un puntu d'inflexón na so carrera. La so cuadriella d'amigues dexa'l Llabraba. Mientres un añu xuega al fútbol sala nel equipu de Valdegovia, pero'l baloncestu sigue ende y el 15 de mayu de 2001 funda'l club Abaroa. Livia xugó en categoría Nacional, toles temporaes salvu na postrera, que xugó nel equipu senior.En 2010 fúndense la UPV-Alava y el Abaroa pa crear Araski AES. Livia solamente xugó la temporada 2014-2015 nel equipu sénior, entós llamáu Viaxes Bidasoa Araski. 
Mientres la so carrera deportiva pretendió aprender a ser meyor xugadora y sobremanera, a ser meyor persona. Pa ella que l'ambiente nos equipos, ente xugadores y con personar entrenadores fuera'l meyor posible yera lo más importante. El so mensaxe a los xugadores ye que siempres empiecen por sigo mesmes y que piensen en dar lo meyor de sigo mesmes, porque eso va faer qu'esfruten más, que sían ameyores xugadores, y esto va favorecer l'ambiente d'equipu, que pa Livia ye lo más pervalible que tien el baloncestu.


== Trayeutoria directiva ==
En 2001 funda'l club Abaroa, xestionáu poles xugadores y presidíu per Livia López. Arrincó con solo un equipu en categoría y concluyó na 2009-2010 con una estructura formada por dos conxuntos cadetes, un junior, un senior y dos en categoría Nacional. 
Dexó les canches pa forxar la Asociación de muyeres y Agrupación Deportiva de Baloncestu ARASKI Arabako Emakumeen Saskibaloia (Araski AES) xuntu con Madelén Urieta, y otres munches persones que se sumaron a la causa pa crear una estructura estable y sostenible pal baloncestu femenín d'Álava. Ye una presidenta cercana, siempres cola so xente,cola cabeza llena d'idees y proyeutos y siempres coles mires de llograr financiamientu que dexe ameyorar les condiciones de los xugadores y de los equipos.


== Otres actividaes profesionales ==
Xefa de producción de programes de televisión dende 2001 en Globomedia.
Foi una de los productores del programa Conquistour de EITB nel añu 2012.
Socia, xuntu con Beatriz Alcalde, de la pizzería Totó en Vitoria-Gasteiz qu'empecipió la so actividá en xineru de 2017.


== Premios y reconocencies ==
Premiu EL CORRÉU a les meyores persones deportistes de 2008.
Premiu Conceyu de Vitoria-Gasteiz 2012 “Promoción Deporte Femenín” Proyeutu Araski.
Premiu AMPEA 2013 (Asoc. Muyeres Profesionales y Empresaries) “Muyer directiva 2013”.
Homenaxe del Club Araski AES pola so dedicación, sábadu 9 d'abril de 2016.


== Referencies ==


== Enllaces esternos ==
Xornada sobre la presencia de les deportistes nos medios de Comunicación, 1 d'avientu de 2016 (San Sebastián).
COLGAOS DEL ARU T2 - ADB Araski Lliga Femenina. La entrevista - Selmana 8 #CdA44 (Videu).
Perfil de Livia López en LinkedIn.

Livia López en Twitter

Livia López en Facebook