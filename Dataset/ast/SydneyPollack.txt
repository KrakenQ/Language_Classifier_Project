Sydney Pollack (1  de xunetu de 1934, Nueva York - 26  de mayu de 2008, Pacific Palisades), foi un direutor de cine, productor y actor norteamericanu ganador del premiu Óscar.


== Biografía ==


=== Anicios ===
Nació en Lafayette (Indiana), nuna familia xudía d'inmigrantes rusos, d'onde se treslladó a Nueva York pa siguir la so carrera teatral. De 1954 a 1960 estudió y enseñó interpretación y intervino en dellos montaxes de Broadway. De 1960 a 1965 dirixó más de 80 espectáculos de televisión y ganó varios premios Emmy.
Llueu de dirixir programes dramáticos pa la televisión, entamó la so carrera nel cine con The Slender Thread, en 1966.


=== Carrera ===
Depués d'un irregular entamu como direutor de cine, foi nomáu al Óscar en 1969 por They Shoot Horses, Don't They?, tamién premiada nos festivales de Cannes, Bruxeles y Belgráu. Realizó varies películes protagonizaes por Robert Redford, ente elles Jeremiah Johnson (1972), cola qu'algamó un gran ésitu de crítica que se repetiría nel filme The Way We Were (1973).
Na década de los 80 rescampló por Absence of Malice (1981), con Paul Newman, y Tootsie (1982), con Dustin Hoffman, película que consiguió 10 nominaciones al Óscar. En 1985 ganó esti premiu pola direición d'Out of Africa, protagonizada por Robert Redford y Meryl Streep. Otres películes de la so filmografía son The Yakuza (1974), The Electric Horseman (1979), Havana (1990), The Firm (1993), Sabrina (1995) y Random Hearts (1999). Como actor intervieno en abondoses producciones, como la propia Tootsie, Husbands and Wives (1992, de Woody Allen) o Eyes Wide Shut (1999, de Stanley Kubrick).


=== Muerte ===
El cineasta finó'l 26 de mayu de 2008 na so casa de Los Angeles por mor d'un cáncer diagnosticáu 10 meses primero.


== Filmografía (esbilla) ==
Michael Clayton (Michael Clayton) (2007) productor executivu y actor
The Interpreter (2005) direutor, productor executivu y actor
Sketches of Frank Gehry (2005) direutor
Cold Mountain (2003) productor
The Quiet American (2002) productor executivu
Iris (2001) productor executivu
The Talented Mr. Ripley (1999) productor executivu
Eyes Wide Shut (1999) actor
Random Hearts (1999) direutor
Sliding Doors (1998) productor
Sabrina (1995) direutor/productor
Sense and Sensibility (1995) productor executivu
The Firm (1993) direutor/productor
Husbands and Wives (1992) actor
Havana (1990) direutor/co-productor
The Fabulous Baker Boys (1989) productor executivu
Out of Africa (1985) direutor/productor
Tootsie (1982) direutor/productor/actor
Absence of Malice (1981) direutor/productor
The Electric Horseman (1979) direutor/actor
Bobby Deerfield (1977) direutor/productor
The Yakuza (1975) direutor/productor
Three Days of the Condor (1975) direutor
The Way We Were (1973) direutor
Jeremiah Johnson (1972) direutor
They Shoot Horses, Don't They? (1969) direutor/guionista/productor
Castle Keep (1968) direutor
The Swimmer (1968) co-direutor
The Scalphunters' (1968) direutor
This Property Is Condemned (1966) direutor
The Slender Thread (1965) direutor


== Premios ==


=== Premios Óscar ===


== Enllaces esternos ==
Ficha de Sydney Pollack en IMDB