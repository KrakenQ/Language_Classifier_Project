Valpaços é unha cidade portuguesa do distrito de Vila Real, rexión Norte, subrexión do Alto Tras os Montes, comunidade intermunicipal do Alto Tâmega, e da antiga provincia de Tras os Montes e Alto Douro, que contaba con 4 539 habitantes segundo o censo de 2011.


== Xeografía ==
É sede dun municipio que abarca 548,74 km² de superficie, e cunha poboación de 16 882 habitantes en 2012. subdividido en 25 freguesías.O municipio limita ao noroeste con Chaves, ao leste por Vinhais e Mirandela, ao sur por Murça e ao oeste con Vila Pouca de Aguiar.
Foi creado en 1836 por desmembramento do municipio de Chaves.


=== Poboación do municipio ===


=== Freguesías ===

Desde a reorganización administrativa de 2012/2013, o concello de Valpaços está dividido nas seguintes 25 freguesías:

Água Revés e Crasto
Algeriz
Bouçoães
Canaveses
Carrazedo de Montenegro e Curros
Ervões
Fornos do Pinhal
Friões
Lebução, Fiães e Nozelos
Padrela e Tazem
Possacos
Rio Torto
Santa Maria de Emeres
Santa Valha
Santiago da Ribeira de Alhariz
São João da Corveira
São Pedro de Veiga de Lila
Serapicos
Sonim e Barreiros
Tinhela e Alvarelhos
Vales
Valpaços e Sanfins
Vassal
Veiga de Lila
Vilarandelo


== Historia ==


=== Orixe ===
A actual cidade de Valpaços remóntase ao primeiro período da nacionalidade (séculos XII-XIII).


=== Topónimo ===
Os primeiros documentos escritos que citan a Valpaços datan do século XII. O topónimo ten orixe anterior. A freguesía comezaría por ser un pequeno reduto habitado por nobres e familias señoriais, atraídas por un conxunto de privilexios tendentes a poboar aquela rexión, tan próxima ao Reino de León e Castela.
Antigamente, "Vale de Paço" (e despois "Vale de Paços" até o século XIX) teñen raíces talvez mesmo na prenacionalidade, o que non é de estrañar nun territorio como o deste concello en que a arqueoloxía é notábel desde a época do Imperio romano, e a toponimia, especialmente a antroponímica de filiación xermánica, tan exuberante, constitúe o mellor documento do poboamento prenacional do territorio.


=== Guerra da Patuleia ===

O acontecemento máis importante da historia de Valpaços deuse seguramente a mediados do século XIX.
O 16 de novembro de 1846, durante a Guerra da Patuleia, enfrontáronse en Valpaços as tropas rivais ("cartistas"  e "setembristas"). O movemento, que comezara de forma espontánea e que nun principio tiña características eminentemente populares, pasou nese momento a tomar implicacións políticas. Cerca de dúas decenas de mortos marcaron o paso por Valpaços dunha batalla, que despois proseguíu por terras de Murça.


==== Feitos da Guerra da Patuleia ====
6 de novembro - Costa Cabral, no exilio en España, é nomeado embaixador nese país.
7 de novembro - Saldanha sae de Lisboa comandando forzas fieis do exército, despois de pasar revista ás tropas pola raíña e polo seu marido.
16 de novembro - Acción de Valpaços. As forzas gobernamentais do conde de Casal venceron ás de Sá da Bandeira, comandante das forzas da Xunta.
20 de novembro - O que restaba das forzas de Sá da Bandeira, de regreso ao Porto foron atacadas polas forzas miguelistas de MacDonell.
25 de novembro - As forzas miguelistas entran en Guimarães.
3 de decembro - Toma de Valença do Miño polas forsas gobernamentais.


== Notas ==


== Véxase tamén ==


=== Outros artigos ===
Distrito de Vila Real
Rexión Norte
Alto Tras os Montes
Alto Tâmega
Guerra da Patuleia