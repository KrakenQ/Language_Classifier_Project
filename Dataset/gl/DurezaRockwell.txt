A dureza Rockwell é un método para determinar a dureza, é dicir, a resistencia dun material a ser penetrado. O ensaio de dureza Rockwell constitúe o método máis usado para medir a dureza debido a que é moi simple de levar a cabo e non require coñecementos especiais.


== Características ==
Pódense utilizar diferentes escalas que proveñen da utilización de distintas combinacións de penetradores e cargas, o cal permite ensaiar practicamente calquera metal ou aliaxe.
O ensaio consiste en dispor un material cunha superficie plana na base da máquina. Aplícaselle unha precarga menor de 10 kg, basicamente para eliminar a deformación elástica e obter un resultado moito máis preciso. Logo aplícaselle durante uns 15 segundos un esforzo que varía desde 60 a 150 kg a compresión. Desaplícase a carga, e mediante un durómetro Rockwell obtense o valor da dureza directamente na pantalla, o cal varía de forma proporcional co tipo de material que se utilice. Tamén se pode atopar a profundidade da penetración cos valores obtidos do durómetro se se coñece o material.


== Véxase tamén ==


=== Outros artigos ===
Escala de Mohs


=== Ligazóns externas ===
Rockwell scale conversion chart (en inglés)