Manuel Lago González, nado en Randufe (Tui) o 25 de outubro de 1865 e finado en Santiago de Compostela o 18 de marzo de 1925, foi un eclesiástico, poeta, teólogo e arqueólogo galego, en lingua galega e castelán. En 1973 foille dedicado o Día das Letras Galegas.


== Traxectoria ==
Fixo o bacharelato e seguiu a carreira eclesiástica no seminario diocesano de Tui. En 1888 sería ordenado sacerdote. No propio seminario exerceu despois o profesorado de Sagrada Escritura, de Teoloxía, de grego e hebreo. Contribuíu a crear o diario La Integridad (1988), redactando as sección fixas "A la médula" e "Ripios". Formou parte da Asociación Regionalista Gallega de Manuel Murguía. Participou nos segundos xogos florais de Galicia (1891) co discurso "Gabanza da lingua galega".
Gañou por oposición unha coenxía na catedral de Lugo. Posteriormente accedeu á dignidade episcopal, sendo bispo de Burgo de Osma (1909-1917), da diocese de Tui (1917-1923) e finalmente arcebispo de Santiago de Compostela (1924-1925), tras 129 anos de predecesores foráneos.Foi académico fundador da Academia Gallega, en 1906, co discurso de ingreso "Elogio de la lengua gallega" Foi correspondente da Real Academia de la Historia e, en 1924, foi elixido membro do Seminario de Estudos Galegos.
O seus restos descansan na Capela da Comuñón da Catedral de Santiago de Compostela.

Posuía unha magnífica biblioteca, que á súa morte foi adquirida pola Universidade de Santiago de Compostela.


== Obra escrita ==
Publicou unha chea de poesías, espalladas por varias publicacións da época, como La Integridad, El Norte de Galicia, Galicia Diplomática ou Galicia Católica. Unha escolma delas figura na edición d'Os estudantes ao arcebispo de Santiago datada en 1924. Dez anos despois apareceron tamén composicións da súa autoría no Homenaxe ao arcebispo Lago González, Fror Nova e O neno Xesús, saídos da súa pluma, púxolles música o compositor José Torres Creo. En 1967 sesenta e dous poemas galegos de Lago foron recollido por Xosé Filgueira Valverde nun libro publicado pola Editorial de los Bibliófilos Gallegos.


== Galería de imaxes ==


== Notas ==


== Véxase tamén ==


=== Bibliografía ===


=== Outros artigos ===
Paleografía
Literatura galega do Rexurdimento


=== Ligazóns externas ===
Día das Letras Galegas, Real Academia Galega.
Enciclopedia Historia da Literatura AS-PG.
Biblioteca Virtual Galega UDC e Deputación da Coruña.