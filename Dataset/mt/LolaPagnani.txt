Anna Lola Pagnani Stravos, magħrufa aħjar bħala Lola Stavros jew ukoll Anna Lola Pagnani (Ruma, 3 ta' April 1972) hi attriċi u ballerina Taljana.


== Bijografija ==
Hi twieldet f'Ruma bħala Anna Lola Pagnani Stavros, it-tifla tal-kittieb Enzo Pagnani. Hi ggradwat f'Pariġi fl-età ta' sbatax-il sena fiż-żfin kontemporanju, u kienet l-ewwel żeffiena tal-Momix fit-"Tour Mondjali", u suċċessivament ikkolaborat fil-koreografija ta' Circe du Soleil f'Montréal. Hi kienet l-ewwel żeffiena fit-Teatru Nazzjonali ta' Munich taħt id-direzzjoni ta' Lina Wertmuller u l-konduttur Giuseppe Sinopoli. Wara hi ggradwat fiż-żfin kontemporanj fl-Alvin Ailey American Dance Theater ġewwa New York. Wara li ġewwa New York studjat id-drama, hi rritornat lura l-Italja.
Lura l-Italja hi bdiet fost ismijiet kbar ta' fama internazzjonali, bħal Ettore Scola, Giulio Base, Lina Wertmuller, u ġiet magħżula minn Spike Lee, John Turturro u aktar tard, Abel Ferrard għal xi produzzjonijiet ġewwa l-Istati Uniti. Fl-Italja kienet testimonja ta' Lavazza flimkien ma' Tullio Solenghi u Riccardo Garrone u għal sentejn kienet parti mill-programm ta' diskussjoni Maurizio Costanzo Show. Hi kienet invitata biex taħdem flimkien ma' Enrico Montesano, Marco Columbro, Barbara De Rossi, Blas Roca Rey, Enrico Brignano, Nino Manfredi, Vittorio Gassman u Shelley Winters. Dan tal-aħħar ħadha tistudja miegħu f'Los Angeles fl-Actor's Studio.
Ikkolaborat mar-Rai International fi New York f'diversi programmi u kkonduċiet il-programm PoP Italia. Dan l-aħħar iddeċidiet li tagħmel dokumentarju flimkien mal-produttriċi u direttriċi Amerikana Melissa Balin, inspirat minn fatt personali legali bħala vittima ta' komplott tal-camorra. Il-proġett se jġib l-isem ta' Women Seeking Justice u se jinkludi stejjer ta' inġustizzja minn madwar il-globu.


== Karriera ==


=== Ċinema ===
Trafitti da un raggio di sole (1995) – Fabiola
Polvere di Napoli (1996) – Rosita
Ninfa plebea (1996) - Lucia
Ferdinando e Carolina (1999) – Sara Goudar
La bomba (1999) – Daisy
Il pranzo della domenica (2002)
Gente di Roma (2003)
Women Seeking Justice  (2007)


=== Televiżjoni ===
Pazza famiglia (1995)
Commissario Raimondi (1998) – Esmeralda
Anni 50 (1998)
 La squadra (2000)
Un posto al sole (2001) – Roberta Cantone
Francesca e Nunziata (2001)
Carabinieri 5 (2005)
Un ciclone in famiglia 2 (2005)
Donne sbagliate (2006)
Capri (2006) – Maria Rosaria


=== Teatru ===
Carmen (1987)
Vergine Regina (1996)
Anatra all'arancia (1997)


== Ħoloq esterni ==
Lola Pagnani fuq Internet Movie Database
Sit personali