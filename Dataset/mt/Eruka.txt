L-Eruka jew Aruka (Eruca sativa Mill.) hi xitla erbaċeja annwali tal-familja tal-Brassicaceae (Cruciferae), magħrufa mill-qedem.
Ir-Rumani antiki kienu jaħsbu li għandha proprjetajiet afrodiżjaċi u kienu jieklu anki ż-żerriegħa tagħha. Qabel l-eruka kienet iżjed apprezzata bħala mediċina milli bħala ikel. L-eruka tikber 
salvaġġa fir-reġjun kollu tal-Mediterran mill-Marokk u l-Portugal, lejn il-lvant sal-Ġordan u t-Turkija. Ħafna nies iħalltu l-Eruka mal-Ġarir Abjad (Diplotaxis erucoides), imsejjaħ ukoll insalata, billi dawn iż-żewġ xtieli għandom dehra u togħma simili ħafna.


== Morfoloġija ==

Din ix-xitla erbaċeja annwali tikber bejn 20 u 100 ċm għolja.
Il-weraq tagħha huma rranġati alternativament matul iz-zokk u għandhom forma oblunga ta’ lanza; ta’ fuq huma idjaq minn ta’ taħt; għandhom riħa karatteristika u togħma aċituża. Il-fjuri huma żgħar, 2-4 ċm fid-dijametru, u huma magħmulin minn erba’ petali bojod jew kultant kulur it-tiben u joħorġu minn zkuk rotob. Huma rranġati f'korimb tipiku tal-forma tal-fjuri tal-Brassicaceae. Il-frott huwa siliqua (miżwed), 12–35 mm twil, b'għadd żgħir ta’ żerriegħa li jispiċċa f'munqar. L-ispeċi għandha numru tal-kromożoma 2n = 22.Fiha ħafna Vitamina C u ħafna ħadid. Fiha wkoll l-aċtu eruċiku
Il-weraq jittieklu mill-larvi ta’ xi speċi ta’ Lepidoptera, fosthom il-baħrija Xanthorhoe fluctuata.


== Kultivazzjoni ==
Iċ-ċiklu veġetattiv ta’ din il-ħaxixa hu qasir ħafna: mill-mument taż-żrigħ, li jsir fir-rebbiegħa dirett fil-ħamrija, għat-tmiem taċ-ċiklu tal-ħajja, spiss hemm biss ftit ġimgħat.
Tikber tajjeb fix-xemx jew fid-dell ħafif, basta jkollha l-kenn mir-riħ. F’kundizzjonijiet klimatiċi idejali kultant il-pjanti jibqgħu ħodor anki fix-xitwa.
Il-kultivazzjoni tal-eruka tista’ jsir ukoll f'kontenituri.
Fis-salvaġġ tħobb ħamrija niexfa u mqallba.


== Ġbir u Żamm ==
Aqtagħha biex tittiekel friska.


== Użu  fil-kċina ==
Apprezzata mill-qedem għat-togħma mħawra u bżarija, l-eruka saret tintuża ħafna fl-insalati u z-zlazi; ittejjeb it-togħma tal-pizza u tista’ wkoll tissajjar fuq il-fwar.
In-nutriment f’100 gramma ta’ eruka friska hu:


== B’lingwi oħrajn ==
Taljan: Rucola, Rugola, Rughetta
Franċiż: Rouquette (Roussillon), riquette (Nice).
Ġermaniż: Rauke, Raukelkohl, Senfkohl
Ingliż: Rocket, Garden rocket, Rocket salad, Arugula (Amerikan),


== Ħoloq esterni ==
Integrated Taxonomic Information System: Eruca vesicaria ssp. sativa (P.Mill.) Thellung


== Noti ==