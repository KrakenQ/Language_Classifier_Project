Alyson Renae Michalka, magħrufha aħjar bħala Aly Michalka (Kalifornja, 25 ta' Marzu, 1989), hi attriċi, kantawtriċi, kitarrista u pjanista Amerikana. Hi hi l-aktar magħrufha għall-irwol ta' Keely Teslow fis-serje televiżiva Phil of the Future (Phil tal-Futur) imxandar fuq Disney Channel, u bħala Taylor Callum f'Cow Belles. Barra mix-xena televiżiva, hi tifforma parti mid-dwett Aly & AJ iffurmat flimkien ma' oħtha Amanda Michalka.


== Bijografija ==
Alyson twieldet u trabbiet flimkien ma' oħtha Amanda, f'Torrance, Kalifornja. Michalka ilha minn meta kellha ħames snin idoqq il-pjanu u minn tlettax idoqq il-kitarra. Bdiet tirreċta meta kellha ħames snin, fejn ħafna drabi kienet tieħu sehem fi produzzjonijiet tal-knisja. Ġiet imrabba fi sfond Kristjan u għadha prattikanta tiegħu. Tħobb tkanta u pproduċiet ukoll albums ma' oħtha.


== Karriera ==
Id-debutt ta' Alyson fid-dinja televiżiva wasal bl-irwol ta' Keely Teslow li ngħatat fis-serje Phil of the Future. Barra minn hekk dehret ukoll fil-film ta' Disney Now You See It..., fejn hawnhekk kellha l-irwol ta' Allyson Miller, produttriċi televiżiva ambizzjuża, u f'Cow Belles fejn tidher fil-kumpanija ta' oħtha. Alyson u oħtha iffurmaw id-dwett mużikali "Aly & AJ". L-ewwel album tagħhom, Into the Rush, ħareġ fis-16 ta' Awwissu 2005. Fl-2007 ħareġ l-album il-ġdid Insomniatic, li kien jinkludi l-kanzunetta "Potential Break-Up Song", li għamlet suċċess kbir fis-swieq mużikali u l-klassifiki tal-mużika Amerikani. Barra minn hekk, attwalment qed jaħdmu fuq l-album il-ġdid, li mistenni li joħroġ fis-sajf tal-2009.


== Filmografija ==


== Noti ==


== Ħoloq esterni ==
Alyson Michalka fuq Internet Movie Database
Sit uffiċjali
Profil fuq MySpace
Stazzjoni uffiċjali fuq YouTube