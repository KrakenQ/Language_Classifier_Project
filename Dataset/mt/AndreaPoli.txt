Andrea Poli (Vittorio Veneto, Treviso, 29 ta' Settembru 1989) huwa plejer professjonali tal-futbol li jilgħab bħala midfilder mal-klabb ta' Milan u mat-tim nazzjonali Taljan.


== Karriera ==

Poli beda il-karriera tiegħu fis-Serie B mal-klabb ta' pajjiżu Treviso. Fil-31 ta' Jannar 2007 huwa iffirma mal-klabb tas-Serie A Sampdoria imma ġie misluf minnufih lura ma' Treviso biex fl-aħħar tal-istaġun mar lura ma' Sampdoria. Fl-4 ta' Novembru, Poli iddebutta fis-Serie A fit-telfa ta' 3–0 kontra Cagliari. Għall-istaġun 2008–09 ġie misluf lill-klabb ta' Sassuolo fis-Serie B, fejn kien strumentali biex it-tim jilħaq ir-raba' post fil-klassifika. Fis-sena 2011 huwa kien parti mit-tim ta' Sampdoria li sfaw relegati għas-Serie B wara li spiċċaw fit-18-il post tas-Serie A.
Fid-29 ta' Awissu 2011, Poli inghaqad ma' Inter b'self għal staġun, bil-klabb minn Milan ikollu l-għażla li jakkwistah b'mod permanenti fl-aħħar tal-istaġun. Poli skorja l-ewwel gowl tiegħu ma' Inter fil-Coppa Italia kontra Genoa, fir-rebħa ta' 2–1 nhar id-19 ta' Jannar 2012.
Fit-8 ta' Lulju 2013, Poli ingħaqad ma' Milan biex sar it-tielet akkwist tas-sajf 2013. Bil-flokk numru 16, l-istess bħalma kien jilbes ma' Sassuolo u Sampdoria, hu ddebutta fl-20 ta' Awwissu 2013 fil-logħba preliminari tal-UEFA Champions League kontra PSV Eindhoven. Erbat ijiem wara, Poli huwa skorja l-ewwel gowl tiegħu fil-kamjonat fil-logħba li Milan tilfu bl-iskor ta' 2–1 kontra Hellas Verona, bir-riżultat finali jkun dak ta' 2–1.


== Internazzjonali ==
Poli intgħażel mill-kowċ tat-tim nazzjonali Taljan, Cesare Prandelli, u ddebutta fil-logħba ta' ħbiberija kontra l-Ingilterra, li l-Italja tilfu 2–1. Hu skorja l-ewwel gowl tiegħu f'logħba oħra ta' ħbiberija, din id-darba kontra San Marino tal-31 ta' Mejju 2015.


== Ħoloq esterni ==
(EN)  Profil fuq ACMilan.com
(IT)  Il-logħbiet internazzjonali ta' Andrea Poli