Bormla, hi belt f'Malta, l-ikbar waħda mill-grupp ta' tlett ibliet li jifformaw il-Kottonera. Bormla tissejjaħ ukoll Cospicua, laqam li jwassal minn żmien il-Kavallieri, probabilment minħabba s-swar majestużi tagħha. F'Diċembru 2005 kienet tgħodd 6,092 ir-ruħ.
Bormla tinsab bejn il-Birgu u l-Isla. Dawn it-tlett ibliet jifformaw żona ta' bini fuq xaqliba mill-Port il-Kbir, faċċata mill-Belt Valletta.
Bormla kienet l-aħħar belt minn dawn it-tlieta li nbniet. Il-fortifikazzjonijiet tagħha, mibnijin mill-Kavallieri ta' San Ġwann, huma tant kbar u felħana li kif tarahom tinduna bis-saħħa u x-xogħol li ntefaq fuqhom. 
Il-festa ta' Bormla hi fit-8 ta' Diċembru, f'unur l-Immakulata Kunċizzjoni.
L-oriġini tal-kelma Bormla probabilment jiġi mill-isem Bir-Mula: il-Bir tal-Mulej. Fl-1722 il-Gran Mastru Zondadari ddikjaraha belt, taħt l-isem ta' Ċittà Cospicua. Fl-1776, l-Ordni beda jibni baċir f'Bormla. Minn hawn 'il quddiem, Bormla kellha tkun marbuta ma' l-industrija tat-Tarznari. Minħabba f'hekk, Bormla kienet milquta bl-ikrah fit-Tieni Gwerra Dinjija.


== Nies Magħrufa Bormliżi ==
Mario Azzopardi             , qaddief tad-dgħajjes tat-tiġrija u kitarrista
Maggie Borġ                 , ambjentalista mal-Greenpeace
Ġużè Chetcuti 1914-2006      , kittieb
Abram Gatt   1863-1944      , arġentier u statwarju
Joe. H. Griffiths 1910-     , kowċ tat-tim nazzjonali Malti tal-futbol
Gavino Gulia 1835-1889      , tabib, naturalista, editur ta' Il Barth Maltese
Carmelo Mifsud Bonnici 1897-1948, politiku u ministru
Karmenu Mifsud Bonnici 1933- , Prim Ministru ta' Malta 1984-87
Ugo Mifsud Bonnici 1932-     , politiku u President ta' Malta
Dom Mintoff 6 t'Awissu 1916-2012 , Prim Ministru ta' Malta 1955-58 u 1971-84
Paolino Vassallo 24 ta' Lulju 1856- 20 ta' Jannar 1923, kompożitur


== Ħoloq esterni ==
Sit elettroniku dwar Bormla