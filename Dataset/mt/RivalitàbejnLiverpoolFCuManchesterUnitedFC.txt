Ir-rivalità bejn Liverpool FC u Manchester United FC hija r-rivalità f'termini tal-logħba tal-futbol bejn il-klabbs Ingliżi ta' Liverpool u Manchester United, ikkunsidrata bħalafost l-ikbar rivalitajiet fl-Ingilterra.
Iż-żewġ klabbs huma wkoll it-timijiet bl-aktar suċċessi fl-Ingilterra; bejniethom rebħu 119-il unur, 59 għal Liverpool u 60 għal Manchester United. Il-logħba ġeneralment tintlagħab wara nofsinhar, kemm għal raġunijiet ta' iktar interess tal-istampa u kif ukoll biex ma jinkoraġġixux lill-partitarji biex jixorbu qabel il-logħba. Il-plejer ta' Manchester United Ryan Giggs stqarr li Liverpool kontra Manchester United hija "probabilment l-aktar logħba famuża fil-futbol Ingliż".


== Għeruq ==


=== Rivalità bejn il-bliet ===
Ir-rivalità tista' tiġi kkunsidrata bħala manifestazzjoni ta' dik li kienet diġà teżisti bejn iż-żewġt ibliet miż-żminijiet industrijali. Matul dan iż-żmien it-tnejn li huma kienu qegħdin jikkompetu ma' xulxin għas-supremazija tan-naħa Majjistrali, b'Manchester famuża għall-manifattura waqt li Liverpool kienet famuża għall-importanza tal-port. Meta l-Manchester Ship Canal ġie miftuħ, il-vapuri setgħu jibdew jaqbżu lill-belt ta' Liverpool u jittrasportaw il-merkanzija direttament Manchester. Dan fisser nuqqas ta' dovuti għan-negozjanti ta' Liverpool, li wassal għal telfien ta' xogħol fil-port u rabba ċertu ostilità mir-residenti ta' Liverpool. L-istoriċi, ġeneralment, jagħrrfu dan l-inċident bħala l-kawża għala r-rivalità bejn iż-żewġt ibliet teżisti. Barra minn hekk, l-emblema ta' Manchester United tinkludi vapur li jirrapreżenta l-Manchester Ship Canal u jirrifletti l-għeruq tal-kummerċ tal-istess belt. Dan il-vapur jidher ukoll fl-emblema tal-kunsill ta' Manchester u tal-klabb ta' Manchester City.


=== Rivalità fil-futbol ===
Iż-żewġ klabbs jirreklamaw irwieħhom bit-titlu ta' "l-akbar klabb Ingliż", bit-tnejn li huma rebbieħa ta' iktar minn 50 trofew sinjifikanti. Liverpool iddominaw il-futbol Ingliż bejn l-1975 u l-1990, fejn rebħu ħdax-il kampjonat u erba' titli tat-Tazza Ewropea, u inklużi diversi staġuni fejn rebħu numru ta' trofej fil-kamp domestiku u dak Ewropew. Manchester United ilhom jiddominaw il-futbol Ingliż mill-1993 fejn rebħu tnax-il kampjonat u żewġ Tazez Ewropej. Attwalment, Manchester United għandhom 34 titlu domestiku u Liverpool għandhom 33.

Tabella korretta sat-13 ta' Mejju 2012.


== Trasferimenti ta' plejers ==
Mit-trasferiment fl-1964 ta' Phil Chisnall minn ma' United għal ma' Liverpool, l-ebda plejer ma' għadda direttament bejn iż-żewġ klabbs. Madanakollu, ċerti plejers lagħbu għaż-żewġ timijiet matul il-karriera tagħhom, minkejja li għamlu dan wara li lagħbu ma' timijiet oħra qabel, bħal Paul Ince (li lagħab ma' Inter bejniethom) u Peter Beardsley (Vancouver Whitecaps u Newcastle United) u riċentament Michael Owen (Real Madrid u Newcastle United). Fl-2007 kien hemm offerta mingħand Liverpool biex jiffirmaw lil Gabriel Heinze ta' United, però United irrifjutaw li l-plejer tagħhom jingħaqad ma' wieħed mill-akbar rivali tagħhom. United sostnew li kien ġie maqbul li Heinze jingħaqad ma' klabb barrani ġaladarba jiddeċiedi li jitlaq. Heinze eventwalment ingħaqad ma' Real Madrid minflok.


== Statistika ==


== L-aħħar ħames konfronti ==


== Ara wkoll ==
Liverpool FC
Manchester United FC
Rivalità fil-futbol


== Referenzi ==


== Ħoloq esterni ==
FootballDerbies.com