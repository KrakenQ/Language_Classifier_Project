Il-Liebru ta' Tolai li hu magħruf xjentifikament bħala Lepus tolai huwa speċi ta' mammiferu plaċentat tal-familja Leporidae (leporidu), fl-ordni Lagomorpha (lagomorfu) u huwa speċi komuni nativ tal-kotinent ta' l-Asja u l-Lvant nofsani. Liebru ta' Tolai adult jikber bejn 40 u 55 ċentimetru u jiżen bejn 1.5 u 2.5 kilogrammi. Dan huwa speċi ta' liebru, ta' daqs ftit iżgħar mil-Liebru Ewropew Lepus europaeus.
Il-Liebru ta' Tolai huwa speċi komuni b' distribuzzjoni vasta u jinsab mifrux ma' ħafna pajjiżi fl-Asja, mit-Tramuntana tar-Russja, sa fin-Nofs in-nhar ta' l-Indja, għal fil-Lvant nofsani b' presenza fid-deżerti ta' l-Arabja u fil-Grigall ta' L-Afrika. Għalkemm dan il-liebru jinsab l-aktar f' ambjent bl-arbuxelli u ħaxix għoli dan adatta għal-abitat ħarex bħad-deżerti u muntanji b' elevazzjonijiet ta' aktar minn 3000 metru. Saħansitra anke n-nuqqas ta' l-ilma mhux problema, għax kapaċi jgħix għal żmien twil mingħajr ma jkollu bżonn jixrob.


== Sinonimi ==
"Lepus capensis tolai" huwa sinonimu u b' hekk l-istess bħal u jirreferi għal Lepus tolai ta' Pallas, 1778.


== Klassifikazzjoni ==
Dan il-liebru wara ħafna riklassifikazjonijiet bħala sottospeċi gie kklassifikat bħala 1 minn 8 speċi li qegħdin ikklassifikati fis-sottoġeneru Proeulagus u l-ispeċi maqsuma minn ta' linqas fi 8 sottospeċi.

Ordni Lagomorpha
Familja Leporidae
Sottofamilja Leporinae
Tribù Leporini
Ġeneru Lepus
Sottoġeneru Proeulagus
Liebru ta' Tolai, Lepus tolai
Sottospeċi
Lepus tolai aurigineus (Hollister, 1912)
Lepus tolai buchariensis (Ognev, 1922)
Lepus tolai cheybani (Baloutch, 1978)
Lepus tolai cinnamomeus (Shamel, 1940)
Lepus tolai filchneri (Matschie, 1907)
Lepus tolai lehmanni (Severtsov, 1873)
Lepus tolai swinhoei (Thomas, 1894)
Lepus tolai tolai (Pallas, 1778)


== Referenzi ==
Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. ISBN 0-801-88221-4.
The Paleobiology Database.
Tassonomija tal-Mammiferi.