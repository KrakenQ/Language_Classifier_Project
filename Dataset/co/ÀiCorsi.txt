À i Corsi hè una puesia di Ghjuvan Petru Lucciardi chì hè stata publicata in u 1922 in u so librettu intitulatu U Martiriu di Santa Divota.


== À i Corsi ==
Ghjè stu librucciu un fruttu di u mio core;
E stonde, e veghje ch'è ci aghju passatu;
I boni sentimenti ch'hà inspiratu
Di Divota lu puru è castu amore.In dinochje, u Signore aghju pregatu.
- Caru ! Si a mio preghera fussi intesa !
Chì a salma di Divota ti sia resa,
O Corsica, paese tantu amatu !À Monacu, Divota nun ci hè nata,
Chì ghjè nata è ghjè morta in Mariana.
Dunque, in 'ssu locu, in chjesa cristiana,
A nostra santa deve esse interrata.O Corsi, tutti uniti à Monsignore,
Femu chì st'osse sante è venerate,
In pompa, in Corsica, sianu purtate:
Ghjè un duvere per noi, è ghjè un onore.


== Bibliugrafia ==
Ghjuvan' Petru Lucciardi (1922) U Martiriu di Santa Divota, Parigi : Sucietà Parigina di Stamperia


== Da vede dinù ==
Ghjuvan Petru Lucciardi
Santa Divota