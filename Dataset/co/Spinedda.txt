A spinedda o spinella (Berberis aetnensis) hè una pianta chì faci parti di a famiglia di i Berberidaceae. Hè urighjinaria d'Auropa è in particulari d'Italia, di Cicilia, di Sardegna è di Corsica. Di fatti, hè una pianta endemica di Corsica, di Sardegna, di Calabria è di Sicilia. Hè alta 30 à 60 cm. Fiurisci da maghju à ghjugnu. I fiori sò giaddi. U so fruttu hè rossu quand'eddu hè maturu.
Un sinonimu di Berberis aetnensis hè: Berberis boissieri C.K.Schneid.


== In Corsica ==
A spinedda hè cumuna in Corsica. U nomu corsu veni da u fattu chì 'ssa pianta cumporta mori spini. In Corsica, a spinedda si scontra da 1200 à 2500 metri, par esempiu in Tenda o in Bavedda.


== Rifarenzi ==
Conrad, Marcella, Pianti è fiori scontri - Plantes et fleurs rencontrées, avali è innanzi, Parcu Naturali di Corsica, 1980
Gamisans, Jacques, A flora endemica di Corsica, 1996, Edisud (in francesu)


== Liami ==
I buciuleddi, Interromania, Anghjulu Canarelli


== Da veda dinò ==
a flora di Corsica
Biscutella rotgesii
Canofula
Lepru corsu
Pavonu corsu
Pinguicula corsica
Spinitriculu
Stachys corsica
Zafranu corsu