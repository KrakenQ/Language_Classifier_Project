Santu Casanova (Azzana, 3 lugliu 1850 - Livornu, 27 dicembre 1936) fù un scrittore in lingua corsa, unu di i babbi di a literatura corsa muderna.


== Biugrafia ==

Santu Casanova nascì u 3 di lugliu di u 1850 in Azzana, da una famiglia da Riventosa e d'Arburi.
Santu Casanova cuminciò à scrive in talianu, è si staccanu l'opare Meraviglioso Testamento di Francesco, Morto in Cargese il 18 Maggio 1875 in lu 1876, Contrasto Curioso fra un Guagnese e un Chiglianese in lu 1876 è La Morte e i Funerali di Spanetto, in lu 1892.
In soprapiù fundò in u 1889, u prima ghjurnale in lingua corsa : "A Tramuntanella, Fresca è Zitella". Divinterà in u 1896 A Tramuntana (u titulu longu essendu "A Tramuntana, Fresca è Sana"), un sittimanale sataricu in lingua corsa chì averà assai successu è chì serà publicatu sin'à u 1914. A rivista tratta di tutti i sughjetti: ecunomichi, suciali, scentificichi, literarii, pulitichi. Fin'à a so morte, Santu Casanova hè statu u dirittore di A Tramuntana, in chì avarà pruvatu à fissà l'ortograffia di u corsu. Firmava l'articuli è i testi cù unu di i pseudonimi: Ziu Santu, U Monacu, U Piligrinu, U Gobbu, U Paisanu. Ind'è sta rivista sò stati publicati tutti i vinturi autori in lingua corsa, frà quelli Petru Rocca.
Dopu guerra, cuntinuò di prumove a lingua corsa, per via di l'associu A Lingua Corsa chì fù fundata in u 1921. Publicò dinù in Bastia in u 1927 una raccolta di raconti è testi in prosa intitulata Primavera Corsa è una raccolta di puesie di prima trinca: Fiori di Cirnu, in u 1930.
Hè statu suspittatu è ancu accusatu d'esse irridintistu à a fine di a so vita.
Santu Casanova morse in Livornu in u 1936. Ma e so cennere funu cullucate in u so paese d'Arburi in u 1962.


== Opere ==


=== In talianu ===
Meraviglioso Testamento di Francesco, Morto in Cargese il 18 Maggio 1875 (1876)
Dialetto Corso (1876)
Contrasto Curioso fra un Guagnese e un Chiglianese (1876)
La Morte e i Funerali di Spanetto (1892): cumpostu da 125 sistini


=== In corsu ===


==== Puesia ====
Fiori di Cirnu: publicatu in u 1930, cumprende L'invernu in Corsica, Cantu di malincunia, Corsica Ponte Novu
A primavera in Arburi: publicatu in L'Annu Corsu in u 1923
Corsica publicatu in u 1931 in l'Almanaccu populare di Corsica


==== Prosa ====
L'urticellu: publicatu in L'Annu Corsu in u 1924
A Lingua Corsa: publicatu in Primavera Corsa in u 1927
Tiadoru Poli, banditu: publicatu in L'Annu Corsu in u 1932


==== Teatru ====
Dialogu di Petru è Martinu: una scenetta publicata u 12 ghjugnu di u 1892 cù u pseudonimu di Brandu, in u ghjurnale bunapartistu Le Drapeau, chì era direttu tandu da l'avvucatu Francescu Nicoli


== Note ==


== Bibliugrafia ==
Santu Casanova, Maraviglioso Testamento di Francesco, morto in Cargese, il 18 maggio 1875 (1876), Aiacciu, stamp. di G. Pompeani
Santu Casanova, La Morte è i Funerali di Spanetto (1892), Bastia, Ollagnier
Santu Casanova, Primavera Corsa (1927), Bastia, Cordier
Santu Casanova, Fiori di Cirnu(1930) Bastia, stamp. di A. Muvra, Da l'Autore
Santu Casanova, L'invernu in Corsica, traduzzione da Dumenicu Poli, 2003, Accademia corsa
Ghjacumu Fusina, Santu Casanova, in Serpentini, Antone Lurenzu (dir.), Dizziunariu storicu di a Corsica, Albiana, 2006


== Ligami ==
I pueti d'Arburi, Santu Casanova è Petru Santu Leca
Thiers, Ghjacumu, Santu Casanova è a lingua corsa, 1992, Adecec
Videu: L'Urticellu, lettu da Antone Ciosi
Santu Casanova, articulu annantu à  rivista in linea Tempi


== Da vede dinù ==
Arburi
Petru Santu Leca