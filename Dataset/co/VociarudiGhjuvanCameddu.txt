U vociaru di Ghjuvan Cameddu (o voceru di Ghjuvan Camellu) hè un vociaru di Corsica.


== U vociaru ==
Quel tonu trimenti è forti
Da partuttu ascoltu assai
Quiddu chì annunciò la morti
Di Cameddu Nicolai
Quiddu banditu d'onori
O Corsica più nun hai.Cameddu ùn andava à stazzi
Nè capanni nè mulini
Chì abitava li palazzi
Frà nobuli cumpagnii
Era tinutu in istima
Sempri in festa è alligria.In a cunfini di la Testa
Ci era matrimoniu è baddu
Ch'edda ci ghjunghi la pesta
Cun li sprona è da cavaddu
Eppo subarcà li tutti
Quiddi ch'anu cummissu u faddu.Nun s'era mai intesu à lu mondu
Nè lettu in la scrittura
Chì ad omu furibondu
La donna facia paura
Di tirà li di pistola
Contru la matri natura.Fusti traditori di Cristu
Più di Ghjuda sè ribeddu
Par un misiriosu acquistu
Vindisti à Ghjuvan Cameddu
Tirati lu coddu à la corda
Hè lu sicondu to frateddu.O Camè lu me cucinu
O Camè lu me frateddu
Quali hè statu l'assassinu
Chì t'hà portu à lu maceddu
Par fani subir à teni
Quistu barbaru flageddu ?Sonu in dolu li fiori dli prati
Più nun canta varunu aceddu
Dicini chì ani ammazzatu
L'eroi Ghjuvan Cameddu.
Eu lu bagnu dlu mio pientu
Ma nun credu chì sia eddu.


== Rifarenzi ==
Peretti, Petru Paulu, Campu, 1966


== Da veda dinò ==
u lamentu di Ghjuvan' Cameddu