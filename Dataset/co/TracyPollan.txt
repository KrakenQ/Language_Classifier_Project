Tracy Jo Pollan (*1960) hè un'attrice americana. Hà ghjucatu, per esempiu, in u filmu Bright Lights, Big City (SUA 1988) di James Bridges. Da u 1985 à u 1987 hà avutu anc'un rollu in a seria Family Ties (SUA 1982-1989), è in l'anni 1997/1998 in a seria Spin City (SUA 1996-2002). In tutti ssi rolli, hà ghjucatu incù Michael J. Fox, cù lu quale hè maritata dapoi u 1988. Ma Tracy Pollan ùn hà solu travagliatu pè u cinemà è a televisione; hè altrettantu un'attrice di teatru.