A musiculugia hè una disciplina scentifica chì studieghja i finomini chì sò in rilazioni incù a musica, è s'intaressa in particulari à i so evuluzioni è i so rapporti incù l'essaru umanu è a sucità.
A musiculugia hè una disciplina universitaria, distinta da a musicugrafia.
I sottudisciplini di a musiculugia sò:

a musiculugia sistematica: cumprendi i disciplini chì studieghani a musica in un sensu tioricu, com'è l'acustica, o l'estetica musicali;
a musiculugia storica;
l'etnumusiculugia: hè nata com'è "musiculugia cumparata" ed hè di fatti u studiu di a musica pupulari; si pruponi di raccoglia è di classificà i tistimunianzi musicali, insirendu li in u cuntestu di i diversi culturi è civilizazioni;
a musiculugia applicata: hè l’applicazioni di a musica ad altri duminii, com'è par asempiu a musicuterapia, o a didattica di a musica.


== Storia ==
A disciplina s'hè sviluppata in a siconda mità di u XIX seculu in particulari in un cuntestu tedescu è francesu, sottu à l'influenza di u pusitivisimu. S'agisci di un cumplessu custituiti da parechji disciplini chì s'accupani di i diversi aspetti di i finomini musicali. In pratica, i musiculogi hani aduttatu i criterii è i metudulugii dirivati da i scienzi naturali. 


== I strumenti di i populi primitivi ==
Un studiu apprufunditu di i sturmenti di i populi primitivi è a so classificazioni hè statu rializatu da u musiculogu tedescu Curt Sachs. I strumenti sò stati classificati d'appressu u so corpu vibranti è a so distribuzioni giugrafica è culturali.


== Musica è mitulugia ==
L'impurtanza di a musica in a cultura pò essa didutta da u studiu di i mitulugii, di i riti è di i filusufii di i diversi populi.


== Musiculoghi ==
Guido Adler
Theodor Ludwig Wiesengrund-Adorno
Jacques Chailley
Carl Dahlhaus
Leopoldo Gamberini
Charles Rosen


== Da veda dinò ==
Storia di a Musica
Tiuria di a Musica
Psicuacustica
Musica preistorica or Archiulugia musicali