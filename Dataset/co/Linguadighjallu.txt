A Lingua di ghjallu (o lingua di ghjaddu) (Serapias neglecta) hè un fiore chì face parte di a famiglia di l'Orchidaceae.


== Descrizzione ==
Hè una pianta erbacea bulbosa incù un fustu altu 15-30 cm. U so apparatu radicale hè custituitu da dui rizotuberi ovoidali. E foglie, lungarine, di culore verde-turchine, si trasformanu à pocu à pocu versu l'arice di u fustu in brattee virdicce incù sfumature rossu-viulacee. I fiori, da 3 à 8, sò riuniti in un'infiuriscenza breve è cumpatta. I sepali, ovatu-lungarini, è i petali, incù una basa larga è un arice filiforme, formanu un elmu di culore grisgiu-argintinu, incù nervature rosse. U labellu hè bipartitu in un ipochilu di culore rossu-brunu, rinchjusu solu in parte da l'elmu tepalicu, incù duie callusità basale lucichente, nittamente divergente, è un epichilu largu (20-30 mm x 12-23 mm), à forma di core, di culore varievule da ocru à rossu salmone, incù una densa lanughjina biancastra.
A lingua di ghjallu cresce in i prati, da 0 a 600 metri d'altitudine.
L'areale di 'ssa spezia d'orchidea hè circuscrittu à a Cruazia, a Grecia, Corsica, a Francia sudorientale (Pruvenza), è à a fascia tirrenica di Liguria è Tuscana. A lingua di ghjallu hè rara in Piemonte è in Emilia-Romagna.


== Tassunumia ==
A spezia face parte di u gruppu Serapias vomeracea (sizzione Bilamellaria).
U numeru cromusomicu di Serapias neglecta hè 2n=36.


=== Sinonimi ===
Parechji sinonimi di Serapias neglecta sò:

Isias triloba De Not.
Serapias cordigera ssp. neglecta (De Not.) K.Richt.
Serapiastrum neglectum (De Not.) A.A.Eaton


=== Ibridi ===
Serapias neglecta pò dà vita à ibridi incù altre spezie di Serapias trà e quale:

Serapias × albertii E.G.Camus (1892) (ibridu di S.neglecta × S. vomeracea)
Serapias × godferyi A. Camus (1926) (S. cordigera × S.neglecta)
Serapias × meridionalis E.G. Camus (1892) (S. lingua × S.neglecta)Sò stati inoltri discritti ibridi intergenerichi incù u generu Anacamptis :

× Serapicamptis bevilacquae (Penz.) J.M.H.Shaw, 2005 (A. morio × S. neglecta)
× Serapicamptis mutata (E.G.Camus) J.M.H.Shaw, 2005 (A. palustris × S. neglecta)
× Serapicamptis pisanensis (Godfery) J.M.H.Shaw, 2005 (A. laxiflora × S. neglecta)
× Serapicamptis triloba (Viv.) J.M.H.Shaw, 2005 (A. papilionacea × S. neglecta)


== Prutezzione ==
Com'è tutte l'urchidee, a lingua di diavulu hè prutetta da:

a cunvinzione internaziunale di Washington (CITES) chì interdisce u cummerciu di e spezie di fauna è di flora minacciate di sparizione à u livellu internaziunale.


== In Corsica ==
A lingua di ghjallu hè assai cumuna in Corsica.


== Da vede dinò ==
Orchidee salvatiche in Italia
Anacamptis pyramidalis
Labellu
Lingua di diavulu
Mosca cavallina
Ofride gialla
Orchis ustulata
Ufridi neru


== Referenze ==
Conrad, Marcella,  I corsi è e piante salvatiche, avà è innanzi, 1981, Adecec
Gamisans, Jacques (1996), A flora endemica di Corsica - La flore endémique de Corse, Edisud (in francese)


== Note ==