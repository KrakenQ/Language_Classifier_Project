Hotaru no Haka (火垂るの墓, a sa littera de bortare in "sa tumba de sos luche-luches") est un'anime de su 1988 chi benit derettu dae su contu semi-autobiograficu de Akiyuki Nosaka.
Su film lu at dirigidu Isao Takahata chi, impare a Hayao Miyazaki, aìat fundadu su Studio Ghibli. Su cartone faghet bider sa gherra pro su chi est, impreande una bisura neorealista de su chi sutzedit a unu pitzoccu e a sorre sua; issos an a fagher isperientzia de s'orrore de sa gherra, cun su chi nde sichit. Sos luche-luches de su titulu sun s'unica cosa positiva in mesu a unu notte tristu, chi non tenet fine nemmancu a acabbu de gherra.
Su cartone est istadu in mesu a unu muntone de polemicas pro lu àer fattu zirare impare a Su bighinu meu Totoro, chi si faghet bider meda prus a discassu e cun prus lebiesa. Pro custa resone, mancari chi tenzat istima meda in sa comunidade de amantiosos, no at tentu sutzessu meda e no est fatzile a lu acattare.