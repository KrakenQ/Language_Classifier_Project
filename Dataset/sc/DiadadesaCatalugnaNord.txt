Su 7 de santandria est sa Diada de sa Catalugna Nord, chi ammentat sa partidura de Catalugna e s'annessione de s'atuale Catalugna Nord in Frantza in virtude de su Tratadu de sos Pireneos (1659). In su cuntestu de sa Diada, su fine de chida prus a curtzu de sa die 7, funt organizados paritzos eventos in sa Catalugna Nord, intre sos cales una manifestatzione in Perpignanu e sa fine de su Correllengua.


== Istòria ==
Sa prima manifestatzione pro sa Diada est istada su 1984 in Perpignanu. Organizada dae su colletivu 7 de santandria, nch'ant assistidu a s'inghìriu de milli persones. Dae tando, àteros colletivos e partidos polìticos (Giòvanu Movimentu Feminista de Perpignanu, Casal Jaume I de Perpignanu, Aire Nou, ERC Catalugna Nord) ant cramadu a sa partetzipatzione. A càusa de sos eventos polìticos in Catalugna Sud, su nùmeru de assistentes a sa manifestatzione est crèschida in sos  ùrtimos annos.


== Brigas ==
Durante sa Diada de su 2017, su sìndigu de Perpignanu, Jean-Marc Pujol, no at autorizadu chi, comente est traditzione, una bandera indipendentista ("estelada") esseret apicada dae su Castellet.


== Riferimentos ==