Jules Cotard (Issoudun, 1 làmpadas 1840 - Vanves, 19 austu 1889) est stètiu unu neuròlogu francesu. Est connotu po ai descritu e donau su nòmini a sa sìndromi de Cotard, chi consisit in su crei de essi mortus, de no esisti o de ai pèrdiu is òrganus internus.
At studiau meixina in Parigi e apustis at traballau comenti internu in su spidali de La Salpêtrière cun Jean-Martin Charcot. Inguni s'est interessau a s'ictus e is cunsighèntzias suas, faendi autopsias po cumprendi is efetus in su cerbeddu finas a su su 1869, candu est intrau comenti mèigu chirùrgicu in su regimentu de fanteria a s'incumentzu de sa gherra francu-prussiana.
In su 1874 est andau a bivi in Vanves, innui est abarrau po is ùrtimus 15 annus de vida, donendi un'agiudu de importu a sa cumprensioni de maladias che diabeta e delìrius.
In s'austu de su 1889 filla sua s'est amaladiada de difteriti e issu dd'est abarrau acanta po is 15 diis innantis chi fessit arricoverada, amaladiendi-si issu etotu e morrendi in sa de 19 diis de cussu mesi.


== Riferimentos ==


== Bibliografia ==
 J Pearn e C Gardner-Thorpe, Jules Cotard (1840-1889): his life and the unique syndrome which bears his name, in Pubmed, 14 maju 2002.