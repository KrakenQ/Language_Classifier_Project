Gregoriu de Nazianzo, naschidu in Cappadocia ( in sa Turchia de oe) su 330. Santu. Amigu coriale de Basiliu su Mannu, ada istudiadu retorica a Atene. Cun Basiliu s'est dadu a vida eremidica e  ada iscrittu sa Regula de sos Basilianos. Piscamu de Costantinopoli, inue ada incontradu tribulia po sas divisiones chi bi funi. Iscrittore elegante e profundu e  de eloquentzia manna, est connottu comente “Su teologu”. Est mortu a Nazianzo su 390 ca. Duttore de sa Creja. Sa festa su 2 de bennalzu.