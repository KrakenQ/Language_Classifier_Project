Larentu Pusceddu, (Oroteddi, 6 de freàrgiu de su 1947 - Roma, 9 de ghennàrgiu de su 2016), diplomadu in Agrària, est istadu dirigente sindicale de sa CGIL in Thiniscole in ue istaiat  dae su 1973 cun sa mugere Luisa e sos fìgios Igor e Danila. At collaboradu cun giornales e televisiones: Sa Sardigna, Natzione Sarda, La Nuova Sardegna e Telesardegna. 
At iscritu poesias, contos, romanzos. Pro custu, l'ant dadu reconnoschimentos in prèmios literàrios: Città di Ozieri, Meilogu, [Romàngia, Bonorva, Macumere, Durgali, Oroteddi, Nùgoro, Mamujada, Casteddu, Pasada, Ossi, Mores, etc. 
In su 2006, at bìnchidu su Prèmiu Casteddu de sa Fae de Pasada cun su romanzu Donna Mallena.


== Òperas ==
Dae s'umbra de s'ístoria [LP] (Editziones de sa Nae, 1979);
S'àrvore de sos Tzinesos (Editziones de sa Nae, 1982), su primu romanzu in limba sarda de s'istòria;
Mastru Taras (Papiros, 1991)
Su belu de sa bonaura (Papiros, 2001);
Pipinidas e iscazas” (Solinas, 2005);
Dona Mallena” (Condaghes, 2007);
Su canticu de su Pane, tradutzione in sardu de poesias de su poeta armenu Daniel Varujan (Libraria Padovana Ed., 2008);
Sordadu Nangu” (Condaghes, 2011).
S'arzola de s'ena” (Papiros, 2017).


== Ligàmenes esternos ==
  Sa Literadura Sarda - Larentu Pusceddu, in YouTube.