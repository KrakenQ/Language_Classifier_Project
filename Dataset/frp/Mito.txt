Un mito est na construccion imaginâye que vôt èxplicar des fenomènos cosmicos ou socials et surtot fondatrice d'una pratica sociala en fonccion des valors fondamentales d'una comunôtât a la rechèrche de son union. Il est portâ a l'origina per na tradicion orala, que propôse una èxplicacion por cèrtins aspècts fondamentals du mondo et de la sociètât qu'at forgiê ou que transpôrte cetos mitos :
la crèacion du mondo (cosmogonia) ;
los fenomènos naturèls ;
lo statut de l'étre humen, et spècialament sos rapôrts avouéc lo divin, avouéc la natura, avouéc los ôtros endividus (d'un ôtro sèxo, d'una ôtra benda) ;
la genèse d'una sociètât humèna et ses relacions avouéc les ôtres sociètâts.L'ètude des mitos est la mitologia. Ceti mot dèsigne asse l'ensemblo des mitos gllètâs a na religion ou na civilisacion. L'adjèctif dèrivâ est mitico.U sens èlargi et populèro, un mito est na chousa empossibla a crêre.