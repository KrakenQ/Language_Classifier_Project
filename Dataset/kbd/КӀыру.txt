КӀыру (лат-бз. Carduelis flavirostris) — унэбзу хэкӀыгъуэм, бзупэгъум лъэпкъым щыщщ.


== Теплъэр ==
Я теплъэкӀэ кӀырур бзухьэкӀэм ещхьщ. И кӀыхьагъыр см. 13-щ хуэдизщ. БзухьэкӀэхэм ялъытамэ я бгъэм ӀэпапӀэ плъыжьхэр хэскъым. И пкъы псом гъуабжэ кусэхэр ирокӀуэ. И щӀагъымкӀэ нэхъ нэху мэхъур, хужьыфэм нэсу. И пэр гъумщ, щӀымахуэм гъуэжьыфэщ, гъэмахуэм щӀыхущ. 


== Здэпсэухэр ==
Еуропэм и ищхъэрэ лъэныкъуэхэмрэ Азиэ Курытымрэ щогъуалъхьэ. ЛӀэужьыгъуэм и Ӏэхьэ гуэрэ лъэтэжкъым, ауэ я нэхъыбэр мэӀэпхъуэ ипщэ лъэныкъуэм хы Ӏуфэ хуэбапӀэхэм. Здигъуалъхьэхэр тафэ нэщӀ псыпцӀэхэм, абгъуэр чыцэм щащӀщ. 


== ЛӀэужьыгъуэ къуэдзэхэр ==
Acanthis flavirostris flavirostris - Еуропэм щыщ (Скандинавиэ, Лапландиэ)
Acanthis flavirostris brevirostris - Каукъазым щыпсэу (Къаукъаз, Къажэрым и ищхъэрэ-къухьэпӀэ лъэныкъуэ, Азиэ ЦӀыкӀу)
Acanthis flavirostris korejevi - Азиэ Курытымрэ Ипщэ Сыбырымрэ.
Acanthis flavirostris kirghizorum - Къазахъстэным и щӀыпӀэ Хы Каспийрэ Хы Аралымрэ я зэхуакум дэлъыр, щӀымахуэр Туркменистэным щырехщ.
Acanthis flavirostris pamirensis - Памир къущхьэхэм щыпсэу.
Acanthis flavirostris montanella - Азиэ Курытым и къуэкӀыпӀэ лъэныкъуэм зиубгъуа.
Acanthis flavirostris altaica - Монголым и ищхъэрэ-къухьэпӀэ лъэныкъуэм къыщыщӀэдзауэ ипщэ Алтайм нэс щопсэу.


== Тхылъхэр ==
Брат Хьэсин. Адыгэхэм я къуалэбзу щӀэныгъэр. Черкесск. 2007 гъ.