Biblëjô, Swiãté Pismò (z grecczégò βιβλιον biblion - zwój papirusu, ksãga, w.l. biblia - ksãdzi) - zbiér ksąg, spisany pierwoszno pò hebrjskù, aramejskù i greckù, ùznôny przez żëdów i chrzescëjôn za zôwzãti przez Bòga. Biblëjô i apartné ji dzéle mają jinszé znaczenié nôbòżné dlô różnëch wëznań. Na chrzescëjańskô Biblëjã składô sã Stôri Testameńt i Nowi Testameńt. 
Biblëjô hebrajskô - Tanach òbjimô ksãdzi Stôrégò Testameńtù.


== Kanón ==
Grecczi słowò kanón òznôczô strzëna, chternô służëła za miarã, stąd dalszé znaczenié - regla, prowadnik pòstãpòwania, wiarë. Kanón Swiãtégò Pisma òznôczô zbiérnik ksąg ùznônëch za zôwzãté i przez to za normã wiarë. Do IV staletégò n.e. nie bëło zadnégò kanonu Biblëji. Pierszé zmiónczi ò przëjãtim zestôwkù kanonicznich ksąg w antikòwim Kòscele pòkôzają sã w ùchòwônëch pismach chrzescëjansczich autorów IV s. - m.n. sw. Atanazégò, sw. Augustina, sw. Heronima, sw. Rufina. W tim czasù próbowano ùsztôłcëc òpòwiôdny kanón - m.jin. na synodach w Hippònie w 393r. i w Kartaginie w 397r. W kùńcu ùgòdzono kanón Biblëji na sobòrze Trëdencczim w 1546r.


=== Stôri Testameńt ===
Na Stôri Testameńt skłôdaô sã w leżnoscë òd ùznanégò kanonu:

39 ksąg - kanón hebrajsczi ùznôny przez żëdów i wëznania protestancczé;
46 ksąg - kanón katolicczi;
49 ksąg - kanón prawosławnë.Ksãdzi Stôrégò Testameńtu pòwstałë wedle różnich dzysdniowich badérów w cządze òd XII do II s. p.n e.. Zamkòscą Stôrégò Testameńtu je historëjô i spôdkòwizna żëdowsczégò narodu. Òne òstałë spisôné w jãzëkù hebrajsczim i aramejsczim.

Ksãdzi Stôrégò Testameńtu chrzescëjanie dzelą na: 

ksãdzi historëczné;
ksãdzi profetëczné;
ksãdzi didakticzné.Wedle jinszégò pòdzélënkù, mającégò kòrzenie w żëdowiznie, są to Piãcoksąg Mòjżeszowi (żëd. Tora), Prorocy (żëd. Newiim) i Pisma (żëd. Ketuwim). Dlô Żëdów nôważniszô je nôstarszô czãsc Biblëji - Piãcoksąg Mòjżeszowi

Na Piãcoksąg składają sã:
Ksãga Pòczątków;
Ksãga Wińdzeniô;
Ksãga Kapłańskô;
Ksãga Lëczbów;
Ksãga Pòwtórzonégò Prawa.
Ksãdzi Proroków to:
Ksãga Jozuégò;
Ksãga Sãdzów;
Ksãga Samùela 1 i 2;
Ksãga Królewskô 1 i 2;
Ksãga Izajôsza;
Ksãga Jeremiôsza;
Ksãga Ezechiela;
12 proroków miészich (Ozejôsza, Joela, Amòsa, Abdiôsza, Jónôsza, Micheôsza, Nahùma, Habakùka, Sofóniôsza, Aggeùsza, Zachariôsza, Malachiôsza).
Ksãdzi hagiograficzné - dzelą sã na ksãdzi pòeticczi i na Ksãdzi ò charakterze historëczno - legendarnim.
Ksãga Psalmów;
Ksãga Przësłowiów;
Ksãga Hioba;
Piesniô nad Piesniama;
Ksãga Rut;
Jamrotanié;
Ksãga Kòheleta;
Ksãga Esterë;
Ksãga Daniela;
Ksãga Ezdrôsza;
Ksãga Nehemiôsza;
Ksqga Kroników 1 i 2.


=== Nowi Testameńt ===
Dlô chrzescëjôn, ùznającëch swiãtosc Stôrégò Testameńtu, spòdlowé znaczenié mô téż Nowi Testameńt, spisany w grecczim jãzëkù w latach 52-98 n.e.Zamkòscą Nowégò Testameńtu je Ewanielia, abò "Dobrô Nowina", ò Bòżim królestwie i ò zbawienim rozpòwiôdanô przez Jezësa Christusa i Jegò ùczniów, a téż dzeje pierszich gmin chrzescëjônsczich.
Żëdzë i jislam nie ùznają Nowégò Testameńtu za swiãté pisma, chòc jislam ùwôżô Jezësa za proroka.
Nowi Testameńt skłôdô sã z 27 ksąg:

Sztërë Ewanielie - zôpis żëcégò i ùczenié Jezësa Christusa:
Ewanieliô wedle sw. Mateùsza;
Ewanieliô wedlw sw. Marka;
Ewanieliô wedle sw. Łukôsza;
Ewanieliô wedle sw. Jana.
Dzeje Apòstolsczi - ksãga ópisuje pòczątczi Kòscoła, pò wniebowstąpienim Jezësa, pòkôzoné na spódkù dzejnotë niechtërnech apòstołów (sw.Pioter, sw.Paweł, sw. Jakùb Starszi i Młodszi).
Ksãdzi didakticzné - zbiér lëstów pisónych przez apostołów:
13 lëstów sw. Pawła z Tarsu;
Lëst do Hebrajczików;
7 lëstów òglowich (sw. Jakùba, 1 i 2 sw. Piotra, 1,2 i 3 sw. Jana, sw. Judë Tadeusza).
Apòkalipsa sw. Jana zwônô téż Òbjawienim sw. Jana.
Eùgeniusz Gòłąbk przetołmacził na kaszëbsczi jãzëk "Swiãté Pismiona Nowégò Testamentu" (wédóné w 1993r.), Psalmë - "Knéga psalmów" (1999), a téż fragmentë ksãgów Stôrégò Testamentu, chtërne są w lekcjónôrzu "To je Słowò Bòżé" (2007). Z lekcjónarza kòrzëstają ùczãstnicë dosc pòpùlarnëch Mszi swiãtich z liturgią w jãzëkù kaszëbsczim.


== Lëteratura ==
Encyklopediô Biblëjnô. Wyd. trzecé pòprôwioné. Warszawa: Òficëna Wëdawniczô "Vocatio", 2004.
Ewanielie na kaszëbsczi tołmaczoné, z greczi przełożił na kaszëbsczi jãzëk ò Adam Ryszard Sikora, Zarząd Główny Zrzeszenia Kaszubsko-Pomorskiego, Gdańsk 2010, ISBN 978-83-87258-39-9
Jan Grodzëcczi. "Kòscół dogmatów i tradëcëji" 1963.
Kaszëbskô Biblëjô; Nowi Testament; IV Ewanjelje, przełożëł Francyszk Grucza, Hlondianum Poznań 1992, ISBN 83-85203-06-0
Ks. J. Karpecczi, "Różnice wëznaniowé", Warszawa 1961
Swięté Pismiona Nowégo Testameńtu, skaszëbił E. Gołąbk, Gdańsk : Zrzeszenie Kaszubsko-Pomorskie ; Pelplin : Wydawnictwo Diecezjalne, 1993, ISBN 83-85011-65-X[1]
Witold Tëloch: Dzeje ksąg Starégò Testameńtu. Warszawa: Ksążka i Wiedza, 1985.


== Bùtnowé lënczi ==
[2] Przëkładë Biblëji
[3] Ewanielie na kaszëbsczi tołmaczonéHewòtny artikel òstôł napisóny przez òsobã jakô nie znaje perfektno kaszëbsczégò. Jãzëkòwô pòprôwnosc negò artikla wëmôgô werifikacëji.