Karuta (jap. かるた, lainattu portugalin korttia tarkoittavasta sanasta carta) on japanilainen korttipeli. Karuta-pelien perusajatus on päätellä nopeasti, mitä korttia tarvitaan useiden korttien joukosta ja yrittää ottaa kyseinen kortti ennen toisia pelaajia. Karutaa voidaan pelata useilla erityyppisillä korteilla, myös kahdella tavallisella länsimaisella korttipakalla. 
Karutassa on käytössä kahdenlaisia kortteja, toiset ”lukukortteja” (jap. 読札, yomifuda) ja toiset ”ottokortteja” (jap. 取り札, torifuda). Yomifudassa olevat sanat luetaan ääneen, ja pelaajien täytyy etsiä niitä vastaava torifuda mahdollisimman nopeasti.Yleisimmät karuta-korttityypit ovat uta-garuta ja iroha-garuta. Uta-garutassa pelaajat yrittävät löytää tanka-runon kaksi viimeistä riviä sisältävän torifudan, kun heille on annettu runon kolme ensimmäistä riviä. Runon pystyy usein tunnistamaan ensimmäisten tavujen perusteella. Pelin runot otetaan Hyakunin isshu -kokoelmasta ja sitä pelataan perinteisesti uudenvuodenpäivänä. Iroha-garutaa voi puolestaan pelata kuka tahansa, joka osaa lukea hiragana-merkkejä. Tässä pelissä tyypillisessä torifuda-kortissa on piirros, jonka yhdessä kulmassa on kana-merkki. Korttia vastaavassa yomifudassa on kuvaan liittyvä sananlasku, jonka ensimmäinen tavu on sama kuin torifudan kana.lähde?


== Lähteet ==


== Aiheesta muualla ==
 Kuvia tai muita tiedostoja aiheesta Karuta Wikimedia Commonsissa