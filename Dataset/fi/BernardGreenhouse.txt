Bernard Greenhouse (3. tammikuuta 1916 Newark, New Jersey – 13. toukokuuta 2011) oli yhdysvaltalainen sellisti. Hän aloitti 18-vuotiaana opintonsa Felix Salmondin johdolla Juilliard Schoolissa. Neljä vuotta Salmondin ohjauksessa vietettyään hän sai lisäopetusta Emanuel Feuermannilta, Diran Alexanianilta, Raja Garbousovalta ja Pablo Casalsilta.Viimeisteltyään opintonsa Casals’n kanssa Greenhouse aloitti uransa solistina. Hän ei kuitenkaan menestynyt riittävästi, sillä sello ei ollut siihen aikaan suosittu soolosoitin. Vuonna 1955 hän perusti viulisti Daniel Guiletin ja pianisti Menahem Presslerin kanssa Beaux Arts Trion, jonka jäsenenä hänet muistetaan yhä parhaiten. Peter Wiley korvasi hänet kokoonpanossa 1987.Uransa aikana Greenhouse on opettanut muun muassa Manhattan School of Musicissa, New England Conservatory of Musicissa, Rutgersin yliopistossa ja State University of New Yorkissa Stony Brookissa. Vielä eläkkeellä ollessaan hän piti yhä mestariluokkia Yhdysvalloissa, Kanadassa ja Euroopassa.


== Lähteet ==