Arto Juhani Peltoniemi (s. 26. helmikuuta 1966 Raahe) on aktiiviuransa päättänyt suomalainen seiväshyppääjä. Hän edusti vuodesta 1980 lähtien Raahen Vesaa ja hänen valmentajanaan toimi Auvo Pehkoranta. Kalevan kisoista Peltoniemi saavutti seiväshypyn hopeaa vuonna 1985. Lisäksi hän voitti sisäratojen SM-kilpailuista hopeaa vuonna 1987. Ulkoradoilla Peltoniemi teki nuorten SE-tulokset 14-, 15- ja 17-vuotiaissa sekä sisäradoilla 15- ja 17-vuotiaissa.
Kansainvälisissä kilpailuissa Peltoniemi edusti Suomea yhden kerran. Hän oli mukana sisäratojen EM-kilpailuissa Ranskassa vuonna 1987 ollen seiväshypyssä sijalla 13.
Virallisissa kilpailuissa hän ei ole esiintynyt vuoden 1995 jälkeen.


== Lähteet ==