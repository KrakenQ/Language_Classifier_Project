Kalvitsan rautatieasema (lyh. Ksa) on rautatieliikennepaikka Savon radalla Mikkelissä. Se avattiin liikenteelle 1. lokakuuta 1889 samaan aikaan Savon radan kanssa. Asemarakennus rakennettiin vuosina 1887–1889 Oulun radan pysäkin tyyppipiirustusten mukaan. Sitä laajennettiin 1908 alkuperäistä rakennustapaa noudattaen. Rakennuksen ulkoasu on säilynyt hyvin. Kalvitsa muutettiin miehittämättömäksi 1973, ja makasiinirakennus paloi 1970-luvun lopulla. Henkilöliikenne lakkautettiin 29. toukokuuta 1983. Asemarakennus siirtyi Senaatti-kiinteistöille 2007 ja sitä kautta myyntiin. Kalvitsan asema toimii nykyään museokahvilana kesäisin ja tapahtumien aikana ja lisäksi aseman tiloissa toimii yleinen sauna.


== Lähteet ==