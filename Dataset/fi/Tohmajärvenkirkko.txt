Tohmajärven kirkko on  Tohmajärvellä sijaitseva puinen, tasavartinen ristikirkko, jota alettiin rakentaa Eskil Colleniuksen johdolla vuonna 1751. Kirkko valmistui vuonna 1756.
Tohmajärven kirkko on Pohjois-Karjalan vanhin puukirkko. Alun perin kirkko oli keskeisesti korostamaton ristikirkko, jonka ristiharjalla oli piikkimäinen kattoratsastaja. Rakennus kuitenkin uusittiin perusteellisesti 1900-luvun alussa A. E. Ollilaisen johdolla. Päätyjen eteen rakennettiin matalammat ja kapeammat satulakattoiset jatkokset, seiniä korotettiin, ikkunoista tehtiin kaksikerroksiset ja kattoratsastaja korvattiin lyhdyllä. Kirkon sisäkatteena on puuholvit. Kirkkoa on korjattu vuosina 1785, 1850, 1910–1911, 1956 ja 2005–2006. Erillinen kolminivelinen kellotapuli rakennettiin 1760, sen kellot ovat vuosilta 1733 (ei enää käytössä) ja 1936. Tapulin paanukatto uusittiin 1990-luvulla.Kirkon pinta-ala on 576 neliömetriä ja siellä on istumapaikkoja noin 650 hengelle. Alttaritaulun Ristiinnaulittu on maalannut Mikael Toppelius vuonna 1783. Kirkon 17+2-äänikertaiset urut on valmistanut Kangasalan urkutehdas vuonna 1956.Kirkon pihapiirissä on sankarihauta-alue, muistokivi sekä vartijapatsas, samoin kuin muun muassa piispa Eino Sormusen hautakivi ja kruununvoutien Gabriel Walleniuksen ja Gustav Adolf Järnefeltin muistomerkit sekä suurten nälkävuosien aikana 1865–1868 nälkään kuolleiden muistomerkki.


== Lähteet ==


== Aiheesta muualla ==
 Kuvia tai muita tiedostoja aiheesta Tohmajärven kirkko Wikimedia CommonsissaTohmajärven seurakunta: Tohmajärven kirkko