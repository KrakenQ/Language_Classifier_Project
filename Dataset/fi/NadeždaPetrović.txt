Nadežda Petrović, serbiaksi Надежда Петровић, (11. tai 12. lokakuuta 1873 Čačak – 3. huhtikuuta 1915 Valjevo) oli serbialainen taidemaalari. Hänen tyylisuuntansa olivat impressionismi ja fauvismi.


== Elämä ==
Petrovičin isä opetti kirjallisuutta ja taidetta ja oli taidekeräilijä. Myös hänen äitinsä oli opettaja. Hänen taiteellinen lahjakkuutensa tuli esille, ja Serbian opetusministeriö myönsi hänelle stipendin taideopiskelua varten.Saatuaan stipendin Pertrović matkusti vuonna 1898 Müncheniin, missä hän opiskeli Anton Ažben oppilaana. Opiskeluaikanaan hän vaikuttui Paul Kleen, Julius Exterin, Alexei von Jawlenskyn ja Wassily Kandinskyn töistä ja tyyleistä. Kirjeissään kotiinsa hän ilmoitti, että hänen elämänsä on nyt omistettu taiteelle, ja hän purki erään virkamiehen kanssa solmimansa kihlauksen.Ensimmäisen oman näyttelynsä Petrović piti Belgradissa vuonna 1900. Hän osallistui innokkaasti maansa järjestöelämään ja oli perustamassa Serbian taiteilijaseuraa ja hyväntekeväisyyteen keskittynyttä Serbian sisarten seuraa. Hän kirjoitti maansa ensimmäiset taidekatsaukset ja esitteli aikansa eurooppalaista taidetta kotimaassaan.Kotimaan maisemat olivat Petrovićille inspiraationa, ja hän teki monia maalausmatkoja. Hän matkusti Pariisiin saamaan uusia vaikutteita ja oleskeli siellä kaksi vuotta.Ensimmäisen Balkanin sodan puhjettua Petrović katsoi velvollisuudekseen palata kotimaahan. Hän palveli sodassa sairaanhoitajana. Sodassa hän maalasi viimeiset teoksensa. Sotilaita auttaessaan hän sairastui koleraan.Kun ensimmäinen maailmansota alkoi, Petrović oli Italiassa. Itävalta-Unkari oli hyökännyt Serbiaan, ja Petrović piti jälleen velvollisuutenaan auttaa. Hän työskenteli hoitajana Valjevon sairaalassa, kunnes sairastui lavantautiin ja kuoli.


== Teoksia ==

		
		
		
		


== Lähteet ==


== Aiheesta muualla ==
 Kuvia tai muita tiedostoja aiheesta Nadežda Petrović Wikimedia CommonsissaNational Museum in Belgrade: Kosovo peonies – Gracanica by Nadezda Petrovic
From “Woman with Child” to “Stranger” – the Feminist Project of Nadežda Petrović