Frans Petter (Pietari) Kemell (9. joulukuuta 1817, Ylivieska – 5. elokuuta 1857, Ylikiiminki) oli Kiimingin kappalainen ja runoilija.
Kemellin vanhemmat olivat Ylivieskan lukkari Jakob (Jaakko) Kemell ja hänen 2. puolisonsa Brita Katarina Karlberg. Hän kävi Oulun triviaalikoulua ja pääsi ylioppilaaksi yksityistodistuksella 1838. Kemell vihittiin papiksi 1842 ja hän toimi sitten apulaispappina Lohtajalla, Lappajärvellä, Soinissa, Pyhäjoella ja Oulaisissa. Hänestä tuli Kiimingin kappalainen 1855 ja tässä virassa hän kuoli kaksi vuotta myöhemmin.
Kemellin kirjoittamia runoja julkaistiin suuri määrä Oulun Wiikko-Sanomia-lehdessä vuosina 1840-1841. Myös Kemellin veli Klaus Juhana Kemell (1805-1832) kirjoitti runoja tähän lehteen.


== Lähteet ==
Kotivuori, Yrjö: Frans Petter Kemell. Ylioppilasmatrikkeli 1640–1852. Helsingin yliopiston verkkojulkaisu 2005.
Suomen kirjailijat -tietokanta


== Aiheesta muualla ==