Erkki Kalervo Laitinen (s. 1951) on Vaasan yliopiston emeritusprofessori. Hän toimi professorina kauppatieteellisessä tiedekunnassa, laskentatoimen ja rahoituksen yksikössä. Hän on kauppatieteiden tohtori.Laitinen on tunnettu konkurssien ja maksuhäiriöiden tutkija, joka on luonut useita pankeissa ja muissa organisaatioissa käytössä olevia tilastollisia (lineaarisia ja logistisia) malleja, joiden avulla yritysten rahoituksellisia häiriöitä voidaan ennustaa. Laitinen on kirjoittanut aihepiiristä kymmeniä kansainvälisiä artikkeleita ja useita oppikirjoja. 
Laitinen on alun perin kotoisin Lahdesta. Hän väitteli tohtoriksi Jyväskylän yliopiston taloustieteen laitoksella vuonna 1980. Laitisen aiheena oli tilinpäätösanalyysin teoreettinen perusta (Financial ratios and the basic economic factors of the firm: A steady state approach). Laitinen muutti Vaasaan vuonna 1986. Laitinen on lisäksi tunnettu johdon laskentatoimen tutkija, joka on tutkinut erityisesti hinnoittelua ja suorituskyvyn mittaamista. Laitinen toimii arvioitsijana lähes kahdessakymmenessä kansainvälisessä julkaisussa.lähde?


== Lähteet ==


== Aiheesta muualla ==
Professori Erkki K. Laitisen julkaisut ja asiantuntijatehtävät Vaasan yliopiston tutkimustietokannassa