Vittorio Gregotti (10. elokuuta 1927 Novara, Italia –  15. maaliskuuta 2020 Milano, Italia) oli italialainen arkkitehti, joka on ollut suunnittelemassa useita merkittäviä urheilu- ja kulttuurirakennuksia, Muun muassa Barcelonan olympiastadionin, Belémin kulttuurikeskuksen Lissabonissa ja Arcimboldin teatterin.


== Elämäkerta ==
Gregotti syntyi Novarassa Italian Piemontessa ja kävi Milanon polyteknisen yliopiston. Hän työskenteli arkkitehtuurilehti Casabella avustajana ja oli sen päätoimittaja vuosina 1955–1963. Gregotti perusti vuonna 1974 oman toimiston, Gregotti Associati Internationalin, mutta luennoi silti edelleen arkkitehtuuriteoriasta ja kuratoi useita näyttelyitä.Gregottin toimisto on suunnitellut useita merkittäviä urheilu- ja kulttuurirakennuksia, kuten Barcelonan olympiastadionin, Belémin kulttuurikeskuksen Lissabonissa, Arcimboldin teatterin ja useita yliopistokampuksia, muun muassa Calabrian yliopiston. Gregottin toimisto suunnitteli myös Shanghain Pujiangin, joka on uusi italialaista teemaa edustava kaupunki.Gregotti kuoli covid-19-tautiin Milanossa 15. maaliskuuta 2020.


== Lähteet ==