Ruth Etting (23. marraskuuta 1896 Nebraska, Yhdysvallat – 24. syyskuuta 1978 Colorado Springs, Colorado, Yhdysvallat) oli  yhdysvaltalainen laulaja ja näyttelijä. Hänen tunnetuimpia sävelmiään oli esimerkiksi ”Ten Cents a Dance” (1930), tai  ”Love Me or Leave Me”, jota Charles Vidor myös käytti vuonna 1955 laulajasta tekemänsä elokuvan nimenä. Elokuvassa Ettingiä esitti Doris Day.
Etting syntyi Nebraskassa. Hän esiintyi uransa aikana useissa lyhytelokuvissa, mutta myös eräissä täyspitkissä teoksissa, kuten Skaandalissa Roomassa vuonna 1933 (Roman Scandals). 
Etting joutui vuonna 1938 kohun keskelle, kun hänen entinen aviomiehensä Moe Snyder ampui hänen uutta kumppaniaan, pianisti Myrl Aldermania. Alderman toipui, nai Ettingin ja eli vielä vuoteen 1966 . Snyder sai tuomion, mutta vapautui istuttuaan vuoden.
Etting kuoli 81-vuotiaana Colorado Springsissä, Coloradossa. Hänellä on tähti Hollywood Walk of Famella.


== Aiheesta muualla ==
Ruth Etting Internet Movie Databasessa (englanniksi)