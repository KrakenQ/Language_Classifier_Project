Agía Pelagía (kreik. Αγία Πελαγία) on Kreikan kylä, joka sijaitsee Kytheran saarella ja kuuluu Kytheran kuntaan, Saarten alueyksikköön ja Attikan alueeseen. Kylän väkiluku on 419 (vuonna 2011).

Agía Pelagía on osa Potamóksen kyläyhdyskuntaa ja sijaitsee Kytheran koillisrannikolla. Kylästä on matkaa saaren pääkaupunkiin Chóraan 20 kilometriä.Agía Pelagía oli kalastajakylä 1950-luvulle saakka. Se alkoi kasvaa 1980-luvulla, ja nykyisin kylä keskittyy erityisesti matkailuun. Kylä on nykyisin saaren suurin matkailukeskittymä. Agía Pelagíassa on satama, useita ravintoloita, kauppoja ja hotelleja. Kylän läheisyydessä on useita rantoja, kuten Fyrí Ámmos ja Loréntso. Hieman ennen Agía Pelagíaa, Potamóksen suunnasta saavuttaessa, on juomakelpoinen lähde. Legendan mukaan lähteestä juonut tulee menemään naimisiin Kytheralla. Myös Ágia Sofían tippukiviluola sijaitsee lähellä.


== Lähteet ==


== Aiheesta muualla ==
Kuva kylästä (englanniksi)