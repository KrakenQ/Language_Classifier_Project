Gennаdi Georgijevitš Volnov (ven. Геннадий Георгиевич Вольнов, 28. marraskuuta 1939 Moskova, Venäjän SFNT − 15. heinäkuuta 2008 Konakovo, Venäjä) oli venäläistaustainen koripalloilija, joka pelasi Neuvostoliiton maajoukkueessa 1950-luvun lopulta 1970-luvun alkuun. Hän on historian menestynein venäläinen koripalloilija olympiamitaleilla mitattuna.
Volnov voitti Neuvostoliiton joukkueessa olympiakultaa Münchenissä 1972. Olympiahopeaa hän voitti Roomassa 1960 ja Tokiossa 1964. Méxicon kesäolympialaisissa 1968 hän oli voittamassa pronssia.Maailmanmestaruuskilpailuissa Volnov voitti vuonna 1967 kultaa ja vuonna 1963 pronssia. Euroopan mestaruuden hän voitti vuosina 1959, 1961, 1963, 1965, 1967 ja 1969.Vuosina 1956−1958 Volnov pelasi Burevestnikissa. Suurimman osan urastaan hän edusti TsSKA Moskovaa (1958−1970) voittaen 10 Neuvostoliiton mestaruutta (1960, 1961, 1962, 1963, 1964, 1965, 1966, 1967, 1969, 1970) ja Euroliigan kolmesti vuosina 1961, 1963 ja 1969.Volnov kuoli 68-vuotiaana 15. heinäkuuta 2008.


== Lähteet ==
Gennady Volnov Bio, Stats and Results Olympics at Sports-Reference.com (englanniksi)


=== Viitteet ===