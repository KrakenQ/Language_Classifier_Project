Roronoa Zoro on miekkamies manga-/animesarjassa One Piece.


== Zoro ==

Zoro on toinen Olkihattupiraattien jäsen eli ensimmäinen, jonka Luffy sai liittymään merirosvojoukkoonsa. Hänen päästä oltiin valmiita maksamaan 60 000 000 berryä Alabasta osan jälkeen. Enies Lobby -tapahtumien jälkeen hänen kiinniottopalkkionsa nousi 120 000 000 berryyn. Zoron nykyinen kiinniotto palkkio on 320 000 000 berryä. Oda on kertonut, että Zoron eläinhahmo on hai, väri vihreä ja hänen tuoksunsa teräs.
Zoron nimi oli Amerikan mangaversiossa aluksi Roronoa Zolo, mutta luvussa 50 se vaihtui Zoroksi. Zoron sukunimi Roronoa tulee ranskalaisen merirosvon François l'Ollonaisin nimestä ja etunimi japaninkielisestä sanasta "zorome" (palindromi), koska hän on syntynyt 11. marraskuuta. Mangan suomenkielisen julkaisun ensimmäisessä pokkarissa suomentaja Antti Valkama olikin kääntänyt Zoron muotoon L'Ollonois Zolo, mutta nimi vaihdettiin lukijoiden painostuksesta.
Zoro on 178cm pitkä (181cm aikahypyn jälkeen), ja 19-vuotias (21-vuotias aikahypyn jälkeen). Zoron syntymäpäivä on 11 marraskuuta ja hän on vasenkätinen.
Zoro on taidokas miekkamies, joka on kolmen miekan tekniikan (santōryū) käyttäjä. Hän kuitenkin hallitsee myös kahden miekan (Nitōryū), yhden miekan (Ittōryū) ja miekattoman (Mutoryū) tekniikat. Zoro käyttää aseinaan katanoita ja hänellä on omat taisteluliikkeensä. Hän ei kuitenkaan ole samurai, vaan elää bushido-elämäntapaa. Kuten Luffy ja useat muut Olkihatut, Zoro tappaa vihollisensa vain jos on pakko, mutta ei koskaan kylmäverisesti. Alun perin Eiichiro Oda teki Zorosta Buggy-klovnin henkivartijan, mutta viimeisessä One Piece versiossa hän poisti ideansa.


== Persoona ja suhteet ==
Zoro on ankara, vakava ja pitää etäisyyttä muihin, mutta erilainen kuin Nico Robin, sillä Zoron piirtotyyli vaihtuu silloin tällöin koomiseksi, kun taas Nico Robin pysyy aina vakavan oloisena. Zorossa ja Robinissa on myös se ero, ettei Nico Robin ole kovin ankara. Lisäksi ainoa varsinainen työ, mitä hänen on nähty tekevän laivalla, on painavan ankkurin nostaminen ja laskeminen. Zoro pitää nukkumisesta ja harjoittaa usein voimiaan. Kuten Nami, hän ei koskaan joudu humalatilaan, johtuen hänen epäinhimillisen korkeasta alkoholin sietokyvystään. Zoro on huono suunnistaja, joten hän helposti jää jopa tutuissa paikoissa eksyksiin. Hän kuitenkin aistii vihollisen tai vaaran ja on ensimmäinen, joka reagoi niihin.
Zoro muistuttaa usein karkeista totuuksista tovereilleen. Esimerkiksi kun Chopper joutui Davy Back Fight-ottelussa Foxyn piraatteihin, Zoro sanoi tylyllä äänensävyllä, että Chopper itse halusi merelle, ja lopettaisi itkemisen ja käyttäytyisi kuin mies. Lisäksi kun Usopp halusi myöhemmin liittyä takaisin Olkihattupiraatteihin, Zoro uhkasi itse erota Olkihatuista, jos Usopp pääsee takaisin ilman anteeksipyyntöä. Vaikka hänen puheensa silloin tällöin järkyttävät muita tovereita, hän usein on oikeassa, minkä todistaa se, että jopa Sanji myönsi sen. Zoro myös kunnioittaa muita miekkailijoita olemalla kerskailematta ja valehtelematta taidoistaan. Joskus hän empimättä paljastaa heikkoutensa, jopa vihollisilleen. Hän ei myöskään pakene taisteluista. Little Gardenissa hän aikoi katkaista jalkansa, jotta pääsisi takaisin taistelemaan. Tämän vuoksi Zorolla on molempien nilkkojen ympärillä arvet.
Vaikka Zoro ei näytä erityisempää kiintymystä muihin, hän pitää silti Olkihattupiraattina olemisesta. Toisin kuin Sanji ja Usopp, Zorolla ei ole mitään kiinnostusta nuoriin naisiin. Hän on myös tottunut elämäänsä piraattina. Kuitenkin hänen ja Sanjin välit eivät ole koskaan olleet kehuttavia, ei edes heidän ensi kertaa nähdessään. Sanji ja Zoro usein kilpailevat keskenään, esimerkiksi metsästyksessä. Joskus heidän kilpailuhenkiset tappelut voivat alkaa tärkeinäkin hetkinä, esimerkiksi Davy Back Fightin aikana he pelasivat kivi-paperi-sakset -peliä siitä, kumpi pitäisi hölmöä palloa päässä. Mutta kun Sanji ja Zoro tappelevat vihollisia vastaan, he voivat muodostaa keskenään hengenvaarallisen tiimin. Zoro ja Sanji kyllä välittävät ja suojelevat toisiaan, mutta usein sekin johtaa riitelyyn. Zoro usein ihmettelee, miksi hänen pitää ottaa Namilta käskyjä vastaan, mutta kun Nami viittaa kapteeniin, joka höröttelee jollekin typerälle jutulle, Zoro ymmärtää pointin. Zoro vihaa Namin juonittelua, esimerkiksi kun hän lainasi Namilta 100.000 berryä, ja palautti ne muutaman tunnin kuluttua kun ei tarvinnutkaan rahaa, Nami vaati silti kolminkertaisen maksun. Hänellä on ainutlaatuinen suhde Merivoimien pursimies Tashigiin. Zoro tapasi Tashigin Loguetownissa, missä Tashigi auttoi häntä ostamaan uudet katanat. Tashigi on Zoron vihollinen, ja hän kerää merirosvoilta ja palkkionmetsästäjiltä miekkoja, koska pitää vääryytenä, että miekkoja käytetään muuhun kuin suojelemiseen. Zoro ei pysty taistelemaan kunnolla Tashigia vastaan, sillä Tashigi muistuttaa suuresti hänen lapsuuden kilpakumppaniaan, Kuinaa. Tashigi on siis Zoron uusi vihollinen ja Smokerin ihastus, jota vastaan Zoro ei suostu taistelemaan.
Zoro on Olkihattujen toinen miekkamies ja taistelee usein miekkailijoita vastaan. Esimerkiksi akrobaatti Kabaji Buggy-klovnin piraateista, Mr. 1 Baroque Worksista ja Om Skypiean ylipapeista. Hänen tähtäimessään on maailman parhaan miekkamiehen titteli. Hänen tavoitteensa on voittaa miekkailussa Dracule Mihawk, joka on tämänhetkinen mestari. Zoro on kerran taistellut Mihawkia vastaan, mutta hävisi ja sai suuren haavan ylävartaloonsa Mihawkin mustasta miekasta. Hävittyään Mihawkille Zoro vannoi, ettei koskaan enää häviäisi kenellekään joka kutsuu itseään miekkamieheksi. Tämä on yksi harvoista kohtauksista jossa Zoro itkee. Kun Zoro panee taistelussa parastaan, hän sitoo huivin (jota hän säilyttää yleensä vasemmassa olkavarressaan) otsansa eteen.
Toisin kuin enimmistö Olkihatuista, Zoro väittää olevansa ateisti, eikä ole koskaan rukoillut. Nami ja Chopper ovat kummatkin väittäneet, että Zoro on ylimielisempi kuin Jumala. Zoroa pidetään useasti Olkihattujen kapteenina, hänen "helvetillisen" voimansa ja ankaran sekä realistisen personaalisuutensa takia, kun taas Luffy käyttäytyy lapsellisesti jopa vastustajiensa nähden.


== Zoron menneisyys ==


=== Zoron lupaus ===
Zoro käytti lapsuutensa harjoitellen kendoa dojossa. Toisin kuin animessa, mangassa ei ole kerrottu, miten Zoro alkoi harrastaa kendoa. Kun Zoro oli pikkupoika, hän halusi taistella vahvinta dojon jäsentä vastaan kokeillakseen voimiaan, vaikkei koskaan aikaisemmin ollut käsitellyt miekkoja. Zoro sanoi liittyvänsä jäseneksi mikäli hänet voitettaisiin, mutta jos Zoro voittaisi, hän ottaisi heidän merkkinsä. Haastaja oli mestarin tytär, Kuina, joka oli kaksi vuotta Zoroa vanhempi. Kuina voitti Zoron ja tämä liittyi jäseneksi.
Jonkin aikaa harjoiteltuaan Zorosta tuli 11-vuotias ja hän pystyi käyttämään kahta miekkaa. Zoro oli tarpeeksi hyvä voittaakseen aikuisia dojossa. Kuitenkaan Zoro ei vieläkään voittanut Kuinaa. 2000 ottelun jälkeen Zoro haastoi Kuinan taistelemaan oikeilla miekoilla. Zoro hävisi ja itki, ettei saisi toteutettua unelmaansa (tulla maailman parhaimmaksi miekkamieheksi), jos ei voittaisi Kuinaa. Kuina alkoi itkeä myös. Hänkin halusi maailman parhaimmaksi miekkamestariksi, mutta hänen isänsä oli sanonut, ettei naisesta voi tulla maailman parhainta miekkailijaa, koska naiset ovat luonnostaan heikompia kuin miehet. Zoro suuttui ja sanoi, ettei se ole totta. Hän huomautti, että raskaasta harjoittelusta huolimatta hän ei ole voittanut Kuinaa, vaikka on miespuolinen. Zoron mielestä sukupuolella ei ole väliä, vaan sillä kuinka paljon harjoittelee. Tämä lohdutti Kuinaa ja molemmat tekivät lupauksen: jommastakummasta tulee maailman paras miekkailija.
Seuraavana päivänä Kuina kuoli kaatuessaan rappusissa. Zoro ei itkenyt hänen hautajaisissaan, mutta itki dojon mestarin luona. Hän pyysi saada Kuinan miekan, "harmonian tien", tullakseen maailman mahtavimmaksi miekkamieheksi, ja mestari suostui. Zoro alkoi harjoitella kolmen miekan tyyliä. (Kahta miekkaa Zoro pitää käsissään ja kolmatta suussaan.)

Huom! 4Kids-versiossa Kuina ei kuollut vaan vahingoittui läheisessä kaupungissa jengin takia niin pahasti, ettei voinut enää taistella.Vaikka Zoro on ateisti, vuosia myöhemmin hänet nähtiin leikkaamassa kiveä ja rukoilemassa Kuinan hautakivellä mestarin kanssa, ennen kuin lähti omaan seikkailuunsa kohti parhaimman miekkamiehen titteliä. Tämä tapahtui vain animessa, sillä Zoron ateistinen puoli ei ollut tullut vielä esille tässä vaiheessa. Zoro ei siis oikeasti ole koskaan rukoillut. Mangassa Zoron lapsuudesta on vähemmän tietoa kuin animessa. Mangassa ei näytetty miten Zoro päätyi dojoon, eikä hänen harjoituksiaan näytetty, saatikka hyvästejä Kuinan haudalla.


=== Elämä merellä ===
Zoro päättyi merelle etsimään Mihawk-nimistä kaapparilordia, jotta voisi haastaa hänet ja saada maailman parhaimman miekkamiehen tittelin(Zoro tapasi hänet myöhemmin Baratiella.). Kuitenkin Zoro eksyi matkalla eikä löytänyt enää takaisin kotisaarelleen. Koska Zoro on hyvä miekkailija, hän teki rahaa nappaamalla kiinniotettavia merirosvoja. Hänet opittiin tuntemaan merirosvojen metsästäjä Zorona. Hänen voimistaan kiinnostui rikollisorganisaatio Baroque Works ja yksi heidän agenteista, Mr.6 pyysi Zoroa liittymään. Koska Zoro ei päässyt järjestön johtajaksi, hän tappoi Mr.6:n.
Zoro saapui saarelle, jossa hallitsi korruptoitunut Merivoimien kapteeni Morgan. Saarella hän joutui ongelmiin Morganin pojan, Helmeppon kanssa. Monkey D. Luffy saapui myöhemmin saarelle ja pelasti Zoron. Zoro liittyi Luffyn joukkoon ja hänestä tuli Luffyn ensimmäinen toveri. Hän kuitenkin varoitti, että jos hänen unelmansa tielle asetutaan, Zoron on pakko tappaa hänen unelmansa estäjä. Tähän Luffy vain hymyili ja kertoi itse haluavansa merirosvokuninkaaksi ja ottaa mielihyvin maailman parhaimmaksi tulevan miekkamiehen joukkoonsa.
Alabasta osan aikana Zoro oppi leikkaamaan terästä. Muistaessaan mestarin puhuneen miekkamiesten taidosta olla leikkaamatta, Zoro ymmärsi miten metallin leikkaaminen onnistuu. Hän oppi kuulemaan esimerkiksi puiden ja metallin hengitystä. Hyökkäyksellään nimeltä "Lion's Breath" (Sishi Sonson/Leijonakuningas), hän voitti Mr.1:n joka oli syönyt Supa Supa no Mi (Dice Dice Fruit/teräterämarjan) ja samalla onnistui ylittämään tavoitteensa: leikkaamaan metallia.


== Taidot ja voimat ==
Zoro on miekkamestari, joka osaa kolmen miekan, kahden miekan ja yhden miekan tekniikoita. Kuitenkin hän useimmiten käyttää kolmen miekan (Santōryū) tekniikkaa. Hän on vasenkätinen ja käyttää yhden miekan taisteluissa vasenta kättä. Kahden miekan taisteluissa hänellä on miekat molemmissa käsissä ja kolmen miekan taisteluissa Zoron kolmas miekka on suussa. Zoro osaa myös muutaman miekattoman liikkeen.
Hän on yli-inhimillisen voimakas. Zoron ja Luffyn fyysiset voimat ovat lähellä toisiaan, ei ole todistettu kumpi on vahvempi.Luffy oppi kaksi vaihdetta Enies Lobbyssä, mutta Zoron taistelutaidot kasvoivat myös. Hän muun muassa oppi Asura -hyökkäyksen. Zoro on Luffyn ensimmäinen toveri ja tällä hetkellä yksi voimakkaimmista hahmoista, jotka eivät ole syöneet pirunmarjaa. Hän kasvatti voimansa yksin harjoitellen kovasti pienestä alkaen. Ilman miekkojakin Zoro on uskomattoman voimakas. Esimerkiksi Alabastassa hän nosti ja heitti suuren rakennuksen taistelussaan Mr. 1:stä vastaan ja hän treenailee usein pelkkiä lihasvoimia. Lisäksi Zoro Rymyrenkaat -nimisessä Davy Back -kisassa lennätti Picklesin päin Big Bunia miekattomalla tekniikalla, Dragon Twister Attack. Hänellä on myös voimakkaat nyrkit ja voima pumpata itselleen lisää lihaksia.
Zoron kivunsietokyky on myös yli-inhimillisen korkea. Hän on taistellut monia voimakkaita vihollisia vastaan (kuten Musti ja Mr. 1) ja saanut kuollettavia iskuja. Silti hän on pystynyt jatkamaan taistelemista. 
Vain vähän aikaa sitten, Zoro oppi uuden liikkeen, Asuran. Tässä liikkeessä hänen ympärilleen syntyy illuusiona kaksi ylimääräistä kasvoa ja neljä ylimääräistä kättä ja Zorolla on kaiken kaikkiaan 9 miekkaa. Tämä antaa hänelle mahdollisuuden käyttää yhdeksän miekan (Kyutōryū) tekniikoita. Syytä miten hän luo illuusiot ei vielä olla kerrottu. Tähän mennessä hän ei ole käyttänyt kuin yhtä Kyutōryū tekniikkaa, Asura: Ichibugin (Three-Headed-Six-Armed-Demon-God: One Mist Silver). Hän todennäköisesti vielä käyttää yhdeksän miekan tekniikkaa tulevaisuudessa.
2 vuoden aikahypyssä Zoro oli Mihawkin opetuksessa. Aikahypyn jälkeen Zorosta tuli vahvempi mutta hän menetti vasemman silmänsä. Zoro pystyy myös uimaan vedessä nopeammin kuin merenmiehet.


=== Zoron katanat ===


==== Nykyiset miekat ====
Harmonian tie (Wadō Ichimonji - 和道一文字) on Zoron tärkein miekka. Kuinan kuoltua Zoro sai Harmonian tien omakseen. Hän käyttää Harmonian tietä suussaan, kun taistelee kolmen miekan tekniikalla. Harmonian tie on mestarillinen työ ja yksi 21:stä parhaimmasta miekasta maan päällä. Se on Zoron pienin miekka ja sillä on valkoinen huotra.
Demoniterä numero kolme (Sandai Kitetsu - 三代鬼徹) on Wazamono-miekka, jonka Zoro sai ilmaiseksi Latva-Aholta (Ippon Matsu) Loguetownista. Miekka on kirottu ja sen sanotaan antavan kantajalleen kaamean kohtalon. Zoro kuitenkin todisti onnensa olevan kirousta vahvempi riskeeraamalla kätensä, heittäessään miekan ilmaan. Terä pyörähti juuri ja juuri käden ohi. Näitä miekkoja on maailmassa yhteensä kolme. Testatessaan miekkaa Baroque Worksin jäseniin, Zoro totesi Demoniterä nro. 3:n olevan hyvin terävä ja "ongelmalapsi". Demoniterä nro. 3:lla on punainen huotra.
Puhdas syksyn vesi (Clear Autumn Water) (Shuusui - 秋水): Miekka kuului alun perin legendaariselle samuraille, Ryuumalle. Taistelussa Zoroa vastaan hän kuitenkin hävisi ja antoi miekkansa Zorolle. "Puhdas syksyn vesi" on myös yksi 21:stä parhaimmasta miekasta maan päällä.


==== Entiset katanat ====
Zoron suurimpia heikkouksia oli, että hän hajotti miekkansa aina. Asia korjaantui ajan myöten, kuitenkin hän on hajottanut vielä pari miekkaa olkihattupiraattien mukana. 

Jaksossa 19 lähdettyään dojosta  hän hajotti sen aikaiset miekkansa tavatessaan Johnnyn ja Yosakun.
Zoron kaksi miekkaa jotka hänellä oli jo Luffyn tavatessaan hajosivat taistelussa Mihawkia vastaan Baratiessa.
Johnnyn ja Yosakun miekat. Hän sai ne lainaksi, mutta myöhemmin hän menetti ne taisteltuaan Mustin kanssa.
135 jaksossa Johnnyn ja Yosakun miekat.
Enies Lobbyssa hän ja Sogeking kiinnittyivät toisiinsa kahleesta taistelussa Kakua ja Jyaburaa vastaan. Zoro käytti Sogekingia miekkana ja kutsui sitä "Nenämyteriksi". Sogeking ei kuollut joten tämä ihmismiekka on ehjä (jos Zoro Sogekingiä enää koskaan käyttää).
Lumihuuru (Yubashiri - 雪走): Toinen Zoron Wazamono-miekoista. Se on voimakas mutta kevyt ja on maailman 50 paras Ryō Wazamono. Kuten kirottu miekka, hän sai sen ilmaiseksi Latva-Aholta, joka sanoi sen olevan paras miekka mitä häneltä löytyy. Lumihuuru kuitenkin hajosi taistelussa Merivoimien kapteeneja vastaan Epäröinnin sillalla (luvussa 426). Zoro piti hajoamisesta huolimatta miekan. Lumihuurulla on musta huotra.
Taistelussa Shuuta vastaan Epäröinnin sillalla  Zoro poimi maasta Merivoimien miekan ja se hajosi saman tien taistelussa ruosteihmistä vastaan.
Monissa elokuvissa Zoro on käyttänyt muita miekkoja kuin omiansa.