Wagakki Band (jap. 和楽器バンド) on japanilainen yhtye, joka soittaa rock-musiikkia perinteisillä japanilaisilla instrumenteilla (wagakki). Kahdeksanhenkisen yhtyeen jäsenillä on erilainen tausta musiikissa ja yhtye yhdistää eri tyylilajeja. Perinteisillä soittimilla soittotekniikka tuottaa erilaisia äänensävyjä varsinaisten sointujen lisäksi, joka on keskeinen osa soittamista japanilaisella pentatonisella asteikolla. Yhtye on huolellinen sovituksien kanssa ja työskentelee äänisuunittelijoiden kanssa mikrofonien ja soittovälineiden parissa jotta akustisten soittimien äänet kuuluvat elektronisten instrumenttien kanssa.


== Historia ==


=== Yhtyeen muodostaminen ===
Vuonna 2011 Yūko Suzuhana voitti Nippon Columbian shigin-kilpailun ja pyrki yhdistämään perinteisen shigin-laulun ja nykyaikaisen musiikin. Suzuhana esiintyi livenä Nico Nico Douga -palvelussa, jossa hän voitti Miss Nico nama 2011 -kilpailun.Suzuhana etsi vuonna 2012 koton ja shakuhachin soittajia ja rekrytoi Ibukuron ja Kaminagan akustiseen trioon nimeltä Kafugetsu. Suzuhana tapasi Wasabin, Machiyan ja Asan, jotka olivat jo suosittuja verkossa, Nico Nico Dougan järjestämässä tapahtumassa. Kurona oli Kaminagan ja Ibukuron tuntema ja liittyi yhtyeeseen. Ninagawa saapui katsomaan yhtyeen konserttia Shibuyassa ja meni esittelemään itsensä. Myös Ninagawa oli jo tunnettu videoiden tekijä.Vuonna 2013 perustettu yhtye toimi aluksi nimellä Hanafugetsu, josta myöhemmin muodostui Wagakki Band.Myöhemmin yhtyeen musiikkiin on lisätty vaikutteita jazzista ja lisätty pianon käyttö. Shigin-laulu rock-tempossa on haastavaa ja laulutyylissä esiintyy myös muita vaikutteita. Yhtyeen kappaleet kirjoittavat Suzuhana, Machiya ja Asa. Sävellys aloitetaan rytmiosastosta eli wadaikosta, rummuista ja bassosta, johon lisätään vanhat instrumentit kuten koto, shamisen ja shakuhachi sekä kitara lopuksi.


=== Ensimmäiset julkaisut ja menestys ===
Yhtyeen ensimmäinen musiikkivideo, Tsuki kage mai ka, oli lainakappale Hatsune Mikun kappaleesta. Videon julkaisun jälkeen Ninagawa liittyi yhtyeeseen shamisen-soittajaksi ja esiintyi jo yhtyeen toisella musiikkivideolla Rokuchōnen to ichiya monogatari. Yhtyeen kolmas musiikkivideo Tengaku (jap. 天樂) sai yli 200 000 katsomiskertaa Nico Nico Douga -palvelussa neljässä päivässä. Yhtyeen versio kappaleesta Senbonzakura (jap. 千本桜) on kerännyt miljoonia katselukertoja.Ensimmäinen mini-albumi Joshō (jap. 序章) ja ensimmäinen täyspitkä albumi Vocalo zanmai (jap. ボカロ三昧) koostuivat vocaloid-kappaleiden lainaversioista. 
Vocalo zanmai julkaistiin huhtikuussa 2014 ja nousi Oriconin viikottaiselle listalle korkeimman kymmenen joukkoon.Yhtye kutsuttiin Ranskaan heinäkuussa 2014 järjestettyyn Japan Expo -tapahtumaan, joka oli yhtyeen ensimmäinen esiintyminen Japanin ulkopuolella. Yhtye on esiintynyt myös muun muassa Taipeissa ja Yhdysvalloissa. Ensimmäinen esiintyminen Yhdysvalloissa oli heinäkuussa 2015 Anime Expo -tapahtumassa.Yhtye on tehnyt teemakappaleet myös anime-sarjoihin Sengoku Musou (Samurai Warriors) ja Twin Star Exorcists sekä televisio-ohjelmaan Shingeki no Kyojin ~Hangeki no Noroshi~. Yhtyeen kappale Kishikaisei (jap. 起死回生) on käytetty teemamusiikkina TV Tokyon vuoden 2016 olympialaislähetyksessä.Yhtyeen seuraavat studioalbumit Yasō emaki (jap. 八奏絵巻, 2015), Shikisai (jap. 四季彩, 2017) ja Otonoe (jap. オトノエ, 2018) koostuvat yhtyeen omista sävellyksistä.
Yhtyeen esiintymisasut ovat yhdistelmä perinteisiä vaatteita ja videopelivaikutteista.Yhtyeen faniklubin nimi on Yae-ryu.


== Jäsenet ==
Yhtyeen jäsenet:
Yūko Suzuhana (jap. 鈴華ゆう子), shigin-laulu
Daisuke Kaminaga (jap. 神永大輔), shakuhachi
Kiyoshi Ibukuro (jap. いぶくろ聖志), koto
Beni Ninagawa (jap. 蜷川べに), tsugaru shamisen
Kurona (jap. 黒流), wadaiko
Machiya (jap. 町屋), kitara
Asa (jap. 亜沙), bassokitara
Wasabi (jap. 山葵), rummut


== Diskografia ==


=== Studioalbumit ===
Vocalo zanmai (ボカロ三昧) (2014)
Yasō emaki (八奏絵巻) (2015)
Shikisai (四季彩) (2017)
Otonoe (オトノエ) (2018)


=== EP:t ===
Joshō (序章) (2013)


=== Kokoelmat ===
Kiseki (軌跡) BEST COLLECTION+ (2017)


=== Live-julkaisut ===
Vocalo Zanmai Dai Ensoukai (jap. ボカロ三昧大演奏会) (2014)
Dai Shinnenkai 2016 Nippon Budōkan -Akatsuki no Utage- (jap. 大新年会2016日本武道館 -暁ノ宴-) (2016)
WagakkiBand 1st US Tour 衝撃 -DEEP IMPACT- (jap. WagakkiBand 1st US Tour 衝撃 -DEEP IMPACT-) (2017)
Dai Shinnenkai 2017 Tokyo Taiikukan -Yuki no Utage, Sakura no Utage- (jap. 大新年会2017東京体育館 -雪ノ宴・桜ノ宴-) (2017)


== Lähteet ==


== Aiheesta muualla ==
Wagakki Band Discogsissa.    (englanniksi)
Wagakki Band Twitterissä
Wagakki Band Facebookissa
Wagakki Band VGMdb-sivustolla (englanniksi)
Wagakki Band generasia-sivustolla (englanniksi)