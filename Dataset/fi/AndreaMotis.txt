Andrea Motis (s. 9. toukokuuta 1995 Barcelona, Espanja) on katalonialainen jazzlaulaja, trumpetisti, saksofonisti ja säveltäjä.


== Lapsuus musiikkikoulussa ja Sant Andreu Jazz Band ==
Andrea Motis kasvoi jazzmusiikin parissa ja hänen ensimmäisiä musiikillisia muistojaan ovat lastenlaulujen sijaan isän kotona soittamat jazzlevyt.7-vuotiaana Motis alkoi opiskella Barcelonan Sant Andreun kunnallisessa musiikkikoulussa. Lahjakkuuden ja harjoittelun ansiosta hänestä tuli koulun johtava trumpetisti. Myöhemmin hän alkoi soittaa myös saksofonia.Vuonna 2007 eli 12-vuotiaana Andrea Motis liittyi Sant Andreu Jazz Bandiin, jota johti musiikkikoulun opettaja, jazzmuusikko Joan Chamorro. Motis pääsi soittamaan soolo-osuuksia ja toimimaan laulusolistina. Bändin mukana hän pääsi esiintymään ja levyttämään yhdessä useiden jazzmaailman huippumuusikoiden kanssa (muun muassa trumpetisti Terell Stafford, saksofonistit Jesse Davis, Scott Hamilton ja Dick Oatts, moni-instrumentalisti Scott Robinson ja pasunisti Wycliffe Gordon). Andrea Motis jäi pois Sant Andreu Jazz Bandista vuonna 2016 täytettyään 21 vuotta.


== Solistin ura ==
14-vuotiaana Andrea Motis alkoi esiintyä säännöllisesti mentorinsa Joan Chamorron yhtyeen (Joan Chamorro Trio/Quartet) solistina.
Vuonna 2011 16-vuotias Motis esiintyi Miles Davisin muistokonserttia varten kootun Miles Tribut Bandin laulusolistina. Konsertissa nauhoitettiin Sketches of Catalonia - niminen levy. Levyn nimi viittaa Davisin ja Gil Evansin vuonna 1960 julkaisemaan Sketches of Spain -levyyn.


== Ammattimuusikon opinnot ==
17-vuotiaana Motis pääsi opiskelemaan musiikkia Oriol Martorell -taidekouluun, joka sijaitsee Barcelonan Nou Barrisissa. Siellä hän kehittyi edelleen ja hioi omaa tyyliään jazzmuusikkona ja laulajana.
Vuonna 2015 hän aloitti opinnot Escola Superior de Música de Catalunya (ESMUC) -musiikkiyliopistossa Barcelonassa, pääaineenaan Jazz-trumpetti.Motis soittaa trumpetin lisäksi sopraano- altto- ja tenorisaksofonia sekä flyygelitorvea


== Yhtyeet ==
Motis esiintyy pääosin Andrea Motis & Joan Chamorro Group - yhtyeen kanssa. Motisin ja Joan Chamorron lisäksi yhtyeeseen kuuluvat Ignasi Terraza (piano, Hammond-urut), Josep Traver (kitara) sekä Esteve Pi (rummut).
Motis ja yhtye ovat esiintyneet Euroopan lisäksi myös muun muassa Latinalaisessa Amerikassa, Yhdysvalloissa ja Etelä-Afrikassa ja Japanissa. Loppuvuonna 2015 Motis & Chamorro Group esiintyi Bostonissa, Yhdysvalloissa yhdessä kuubalaisen Buena Vista Social Club -orkesterin kanssa.
Alkuvuodesta 2017 lähtien Motis on toiminut chileläisen Escuela de Música Papagenon Jazz-työpajojen vierailevana opettajana. Tuolloin yhtä esiintymistä varten opettajista koottu yhtye on edelleen olemassa ja esiintyy sekä Latinalaisessa Amerikassa että Euroopassa. Yhtyeen toisena taiteellisena johtajana toimii itävaltalainen jazz-viulisti Christoph Mallinger. Motis & Mallinger Quintet -yhtyeen muut jäsenet ovat itävaltalainen kontrabasisti Martin Heinzle ja argentiinalaissyntyinen kitaristi Federico Dannemann. Yhtyeen rumpalina Etelä-Amerikassa on toiminut chileläinen Carlos Cortes  ja Euroopassa espanjalainen Esteve Pi.Motis esiintyy satunnaisesti myös muissa kokoonpanoissa.


== Levytykset ==
Ensimmäinen soololevy ilmestyi vuonna 2010 Motisin ollessa 15-vuotias. Hän levytti sen yhdessä musiikinopettaja Chamorron ja tämän yhtyeen kanssa ja levyn nimi on Joan Chamorro presenta Andrea Motis. Levyllä Motis laulaa tunnettuja jazz-standardeja.
Andrea Motisin toisella levyllä, Feeling Good (2012), soitetut trumpettisoolot olivat yhtyeen johtajan Joan Chamorron mukaan jo sataprosenttisesti Motisin omaa improvisaatiota.
Levytys Live at Jamboree nauhoitettiin huntikuussa 2013 kolmessa erillisessä klubikonsertissa yhdessä saksofonisti Scott Hamiltonin kanssa.
Vuonna 2014 ilmestyivät live-levyt Motis & Chamorro Big Band sekä Live at Casa Fuster. Vuonna 2015 ilmestyi levy Live at Palau de la Musica. Se tallennettiin 1. kesäkuuta 2013 Barcelonassa,  Katalonian musiikkipalatsissa pidetyssä konsertissa jossa Andrea Motis & Joan Chamorro group esiintyi yhdessä Vallesin sinfoniaorkesterin kanssa.
Helmikuussa 2017 ilmestyi sooloalbumi Emotional Dance. Levy on ensimmäinen joka on julkaistu yksin Motisin nimellä ja jolla kuullaan myös hänen omia sävellyksiään. Motis & Chamorro Quintetin lisäksi Levyllä esiintyvät muun muassa yhdysvaltalaiset saksofonistit Scott Robinson ja Joel Frahm, vibrafonisti Warren Wolf sekä espanjalainen saksofonisti Perico Sambeat.Maaliskuussa 2019 ilmestynyt Lo Outro Lado do Azul- levy koostuu lähes yksinomaan brasilialaisesta musiikista. Levytyksessä oli mukana myös brasilialaisessa musiikissa  tyypillisesti käytettäviä perinteisiä kielisoittimia kuten brasilialainen 7-kielinen kitara ja cava quinho.


== Diskografia ==
Joan Chamorro presenta Andrea Motis (Temps Record 2010).
Joan Chamorro & Andrea Motis: Feeling Good (2012).
Andrea Motis & Joan Chamorro Quintet: Live at Jamboree (2013). CD + DVD.
Motis Chamorro Big Band (Jazz to Jazz,  (2014)
Motis Chamorro Quartet: Live at Casa Fuster (2014)
Andrea Motis & Joan Chamorro with Orquestra simfónica del Vallés: Live at Palau de la Musica (2015)
Andrea Motis: He's Funny That Way EP (Impulse! 2016)
Andrea Motis: Emotional Dance (Impulse! 2017)
Andrea Motis: Lo Outro Lado do Azul (Verve 2019)


== Yhteistuotannot ==
Sant Andreu Jazz Band, "Jazzing 1" (Temps Record 2009)
Sant Andreu Jazz Band, "Jazzing 2" (Temps Record 2010)
Miles Tribut Big Band: "Sketches of Catalonia" (revista JAÇ, núm. 40, lokakuu 2011)
Marató de TV3 (2011)
Sant Andreu Jazz Band, "Jazzing 3" (Temps Record 2012)
Joan Chamorro presenta: Eva Fernández (Temps Record 2013)
Sant Andreu Jazz Band, "Jazzing 4, Vol.1" (Temps Record 2013)
Sant Andreu Jazz Band, "Jazzing 4, Vol.2" (Temps Record 2013)
Joan Chamorro presenta: Magalí Datzira (Temps Record 2014)
The New Catalan Ensemble, Andrea Motis y Joan Chamorro: Coses que es diuen però que no es fan (2014). CD
Joan Chamorro presenta: La magia de la veu (Temps Record 2014)
Joan Chamorro presenta: Rita Payés (Temps Record 2014)
Sant Andreu Jazz Band, "Jazzing 5" (Temps Record 2015)
Joan Chamorro presenta: Marc Martin (Temps Record 2015)
Sant Andreu Jazz Band, "Jazzing 6, Vol. 1" (Temps Record 2016)
Sant Andreu Jazz Band, "Jazzing 6, Vol. 2" (Temps Record 2016)
Joan Chamorro presenta: Joan Mar Sauqué (Temps Record 2016)
Joan Chamorro Nonet: "Joan Chamorro Nonet & More plays Alfons Carrascosa's Arrangements, feat. Dick Oatts" (Temps Record 2016)
Joan Chamorro & Rita Payes, "Lua Amarela" (Temps Record 2016)
Joan Chamorro & Jazz Ensemble: "La magia de la veu & Jazz Ensemble" (Temps Record 2016)
Joan Chamorro presenta Élia Bastida (Jazz to Jazz 2017)
Joan Chamorro presenta Joan Codina (Jazz to Jazz 2018)
Joan Chamorro presenta Alba Armengou (Jazz to Jazz 2019)
Joan Chamorro presenta Carla Motis (Jazz to Jazz 2019)


== Lähteet ==


== Aiheesta muualla ==
Bandcamp:

http://jazztojazz.bandcamp.com/ Kuunneltavissa ilmaiseksi.
CD- ja DVD-levyt, kiertueaikataulut: http://jazztojazz.com/en/Youtube: 

Andrea Motis (16v) & Miles Tribut Band: Some Day my Prince will come (2011)
Andrea Motis & Jesse Davis & Sant Andreu Jazz Band: All Too Soon (2011)
Andrea Motis & Joan Chamorro Quintet ft. Sott Hamilton: Lullaby of Birdland (2012)
Andrea Motis & Joan Chamorro Quintet ft. Scott Hamilton: Moody's Mood for love (2012)
Joan Chamorro Nonet: Samba em Preludio (2014)
Andrea Motis & Joan Chamorro group & Marc Martin & Jon-Erik Kellso: Virgili's Blues (2015)
La Magia de la Veu & Jazz Ensemble: Sister Sadie (2016)
Andrea Motis & Joan Chamorro Quintet: These Foolish Things - Baby Boy (2016)
Joan Chamorron Youtube-kanava
Andrea Motis Youtubessa