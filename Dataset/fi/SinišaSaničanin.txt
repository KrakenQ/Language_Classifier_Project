Siniša Saničanin (s. 24. huhtikuuta 1995 Prijedor) on bosniahertsegovinalainen jalkapalloilija, pelipaikaltaan keskuspuolustaja. Hän on pituudeltaan 190-senttimetrinen. Hän on pelannut Bosnia ja Hertsegovinan maajoukkueessa ja edustaa seuratasolla serbialaisseura Vojvodinaa.Saničanin edusti kotimaassaan Rudar Prijedoria ja Borac Banja Lukaa. Hän siirtyi tammikuussa 2016 Serbiaan, jossa hän on edustanut Mladost Lučania ja elokuusta 2017 Vojvodinaa. Hän on pelannut Serbian Superliigassa 132 ottelua ja tehnyt niissä viisi maalia.Saničanin on pelannut Bosnia ja Hertsegovinan alle 19- ja alle 21-vuotiaiden maajoukkueissa. Bosnia ja Hertsegovinan A-maajoukkueessa hän pelasi ensimmäisen kerran syyskuussa 2020 Kansojen liigan ottelussa Italiaa vastaan. Vuoden 2020 loppuun mennessä hän on pelannut kahdeksan A-maaottelua, joista kuusi on kuulunut Kansojen liigaan ja yksi EM-karsintoihin.


== Lähteet ==