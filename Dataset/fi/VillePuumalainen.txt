Ville Puumalainen (20. kesäkuuta 1900 Rautalampi – 24. lokakuuta 1962 Äänekoski) oli suomalainen muurari ja Suomen Kansan Demokraattisen Liiton kansanedustaja.Puumalaisen vanhemmat olivat maatyöläinen Ville Puumalainen ja Maria Hinkkanen . Hän kävi kansakoulun ja opiskeli 1926 Työväen akatemiassa ja myöhemmin Sirola-opistossa. Puumalainen oli rakennustöissä ja hän toimi muurarina Äänekoskella ja Suolahdessa. Hän oli vangittuna Tammisaaren pakkotyölaitoksessa poliittisista syistä 1931–1932.Puumalainen oli Suomen Kansan Demokraattisen Liiton kansanedustajana 1945–1954 edustaen Vaasan läänin itäistä vaalipiiriä. Hän oli myös Kansaneläkelaitoksen valtuutettuna ja toimi presidentin valitsijamiehenä vuoden 1950 presidentinvaaleissa. Puumalainen oli lisäksi Suolahden kauppalanvaltuuston varapuheenjohtajana.Puumalainen oli naimisissa vuodesta 1928 Sofia Vilhelmiina Virran kanssa.


== Lähteet ==