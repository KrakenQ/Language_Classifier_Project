Наьсар, Наьсарг е Наьсархий (да) — ГӀалгӀай мехкара дода хий. ГӀалмех хьа а даьнна Шолжах кхет. Наьсархий 29 км дӀаьха да.


== ЦӀи ==
Наьсар яхар Ӏилманхоша хьаяхачох на́на яхачунца дувзаденна да. Юхе мел йиса цу моттигацара цӀераш (Наьсаре а, Наьсара аре а) хица ювзаенна я.


== Тархьар ==
Тайп-тайпарча летописни сводашка дувцаш долча Ная хица (эрс. Река Ная) гӀалгӀай Наьсарг хувтт Ӏилманхоша.. Цу хи тӀа, хьаяхачох, Тевара къаьзи (князь) хинна Михаил вийнав, иштта йохаяь дӀаяьккха хинна Дадеков яха шира пхьа яьлла моттига белгало а я из.
Наьсархини Шолжаи бердашта тӀа мустьерий культурай белгалонаш кораяьй. Шоайле тара дола чурташ да уж, палеолита хана цу тайпара мургаш эггара хьалхагӀа 1961-ча шера Любин Петора Валерийс лехад  Наьсар-Кертеи Дошалкъий-Юртаи. Мургаш хьадаь материала оттаяь хинна ха вай заман хьалха 40 эзар шу хиннад. Иштта оттадаь хиннад Дошалкъий-Юрта корадаьча кечалаш цигарча кераех даь хинна хилар — мустье заман чу тӀоговзанчий пхьоале хиннай цига.
1781-ча шера  Леонтий Штедеро Наьсархих яздаь хиннад цун бердашта тӀа Магаса городищай ража юкъе йолхаш хинна городищаш я аьнна. Иштта, цо хьачхачох, шовда цӀена хий хиннад Наьсардар, ушала санна бух болаши, ушала бердаши долаш шоашта тӀа яьнна аьргеи кӀотаргаши тӀехьа. Гечув хиннача мара дехьавоаллалуш хиннавац цига.


== Хин реестра дараш ==
Россе паччахьалкхен хин реестра дарашта тӀатайжача Малхбузерча-Къаспий бассейна гома юкъедод Наьсар, хӀаьта цун хин-боахаман дакъа лоархӀ — Эрсечен Гуржехьецара долча гӀайнаш тӀара дола а денна Урсдон яхача додача хих кхетталца дола Тийрк (Ердан ца лоархӀаш). Наьсара додача хин бассейн — Идалеи Тийркеи шинхиюкъа Къаспий форда бассейна дода хиш. 
Паччахьалкхен хин реестра чура объекта код — 07020000212008200003575.


== Белгалдаккхар ==


== ТӀатовжамаш ==
Об утверждении государственной программы Республики Ингушетии «Охрана и защита окружающей среды» (русский) // Постановление Правительства РИ от 29 октября 2014 года № 203  / Утвердил Председатель Правительства Республики Ингушетия А. М. Мальсагов. — 2014.Ло:ГӀалгӀайчен хин объекташ