Het Oostenrijkse Staatsverdrag (officiële Duitse verdragstitel: Staatsvertrag betreffend die Wiederherstellung eines unabhängigen und demokratischen Österreich) werd op 15 mei 1955 in Wenen tussen de geallieerde bezettingsmachten (de Verenigde Staten, Sovjet-Unie, Frankrijk en het Verenigd Koninkrijk) en de Oostenrijkse regering ondertekend.  Het verdrag trad op 27 juli 1955 in werking.


== Doelstelling ==
Het verdrag had tot doel om de soevereiniteit van Oostenrijk te herstellen op basis van de Verklaring van Moskou van 1 november 1943. Het verdrag bestaat naast een preambule uit negen hoofdstukken:

politieke en territoriale bepalingen;
luchtvaart- en militaire bepalingen;
herstelbepalingen;
terugtrekking van de bezettende mogendheden;
eigendom, wetgeving en belangen;
economische betrekkingen;
bepalingen betreffende geschillen;
economische bepalingen;
slotbepalingen.


== Belangrijke punten ==

Artikel 4 legt het verbod op economische en/of politieke vereniging met Duitsland;
In het kader van de erkenning van de onafhankelijke Oostenrijkse staat bepaalt artikel 7 de minderheidsrechten van de Sloveense en Kroatische autochtone bevolkingsgroepen, met name inzake de bescherming van het gebruik van de eigen taal in bestuur, onderwijs en rechtsgang;
Artikel 9 legt de verplichting op om alle nationaalsocialistische organisaties te verbieden en de heroprichting van fascistische organisaties te verbieden.Na de verdragssluiting verklaarde Oostenrijk zichzelf op 26 oktober 1955 "eeuwigdurend neutraal".


== Gevolgen ==
De geallieerde mogendheden trokken zich uit Oostenrijk terug op 25 oktober 1955. De dag erna, waarop de verklaring van altijddurende neutraliteit werd afgelegd, geldt sindsdien als nationale feestdag. 


== Zie ook ==
Lijst van verdragen


== Externe links ==
(de)  Staatsvertrag von Wien (1955) - verdragstekst
(de)  Staatsverdrag
(de) Besedilo 7. člena - Artikel 7