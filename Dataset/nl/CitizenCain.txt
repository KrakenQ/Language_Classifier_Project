Citizen Cain is een Britse muziekgroep binnen het segment progressieve rock. De band werd in 1984 in Londen opgericht, maar vindt haar werkelijke basis in Schotland.
De eerste versie van de band werd opgericht door George Scott, bijnaam Cyrus. Ze kreeg enig toegang tot het clubcircuit met ook enkele optredens in de Marquee Club. Cyrus speelde tevens basgitaar, maar door een verkeersongeluk moest Cyrus de bas laten voor wat het was. Er werd nog wel gezocht naar een nieuwe bassist, maar die werd niet gevonden. In 1988 viel de band uit elkaar. Cyrus trok zicht terug naar geboortegrond Schotland. Daar maakte hij opnieuw kennis met een oude vriend Frank Kennedy, die een bandje om zich heen had verzameld, maar nog een zanger zocht. Citizen Cain kwam weer van de grond. Ze kreeg in eerste instantie voet aan de grond in Nederland. Nederland zag wel wat in deze band, die retro-progressieve rock speelde uit de oude tijden van Genesis, met als hun volgens Marillion. Het blad SI Music dat ook compact discs uitgaf, gaf vervolgens hun eerste album Serpents in camouflage uit. Gezien de gelijkenis met de muziek van Genesis en Marillion werd het omschreven als Selling England for a Jester’s Tear! een samentrekking van de albumtitels Selling England by the Pound (Genesis) en Script for a Jester's Tear (Marillion). Ook een tweede album verscheen bij dat platenlabel, voordat dat failliet ging. Citizen Cain verhuisde naar Cyclops Records en maakte personele wisselingen door. Er verschenen onregelmatig opnamen van de band.


== Leden ==
Cyrus – zang, (basgitaar)
Tim Taylor – gitaar (-1988)
Gordon Feenie – drums en toetsinstrumenten (-1988)
Stewart Bell – toetsinstrumenten (1991-)
Frank Kennedy – gitaar (1991-1993)
David Elam – basgitaar (1991-1993)
Chris Colvin – drums (1991-1993)
Nick Arkless - drums (1993-)
Alsistair MacGregor - gitaar (1993-)
Andy Gilmour - basgitaar (1993-)


== Discografie ==
1993: Serpents in camouflage
1995: Somewhere but yesterday
1996: Ghost dance
1997: Raising the stones
2002: Playing dead
2012: Skies darken