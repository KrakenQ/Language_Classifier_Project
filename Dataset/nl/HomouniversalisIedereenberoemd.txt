Homo universalis is een rubriek uit het programma Iedereen beroemd (zender: Eén, productie: De chinezen). De rubriek duurt gemiddeld drie tot vijf minuten. Het eerste seizoen speelde in 2018, in 2019 speelde het tweede seizoen. In 2020 ging het derde seizoen van start. De tv-zender SBS6 kocht een licentie voor een Nederlandse versie van de Homo Universalis. In Nederland heet het programma "De Alleskunner". Begin 2020 werd het eerste Nederlandse seizoen uitgezonden. De voice-over werd ingesproken door Frank Lammers. Het tweede seizoen startte op 1 januari 2021.


== Spel ==
Homo universalis is een spel waarbij 100 kandidaten strijden voor de titel 'Homo universalis' (in Nederland om de titel 'Alleskunner'). Het spel bestaat uit 99 opdrachten, bij elke opdracht verlaat één kandidaat het spel tot er op de finale beslist wordt welke van de twee laatste kandidaten de titel 'Homo Universalis' (in Nederland de titel 'Alleskunner') verdient. De winnaar wint één jaar gratis vakanties.


== Verloop ==
Elke aflevering start met een intro waarin het concept kort wordt toegelicht. Vervolgens ziet men de overgebleven kandidaten in een kring staan en hoort men Walter Grootaers (in Nederland Frank Lammers) de opdracht van die aflevering uitleggen. Nadat de opdracht is meegedeeld zijn er enkele korte interviews met sommige kandidaten. Als de opdracht gespeeld is kennen we de verliezer.  Om af te sluiten staat de verliezer van de opdracht in het midden van de cirkel met het nummer waarop hij of zij afviel (gaande van 100 tot 1). De verliezer krijgt de typische afscheidswoorden "tot nooit meer" en verlaat het spel. Soms worden er bekende Vlamingen uitgenodigd om de opdracht te leiden of bij te wonen.


== Geschiedenis ==


=== Seizoen 1 ===
In 2018 speelde het eerste seizoen, de eerste aflevering was 23 januari. De laatste aflevering werd op 13 juni 2018 vertoond. De winnaar van het seizoen is Guy Sterckx (47). Het eerste seizoen werd opgenomen in Evenementenhal Parkloods Noord Antwerpen.


=== Seizoen 2 ===
Het tweede seizoen speelde van  8 februari tot 28 juni 2019. De winnaar van het tweede seizoen is Selattin Defevere (18). Hij was de jongste deelnemer van het seizoen, zijn 18de verjaardag vierde hij op de eerste opnamedag. In 2019 ging Thomas Cook Group failliet en verloor Selattin Defevere een deel van zijn prijs (jaar gratis reizen geschonken door Neckermann Reizen, toen deel van Thomas Cook).


=== Seizoen 3 ===
In 2020 wordt het derde seizoen uitgezonden. Het tweede en derde seizoen werd opgenomen in de oude Electrabelsite te Schelle, Antwerpen. Voor het derde seizoen werd er ook op andere plaatsen gefilmd, o.a. op de ijsbaan te Leuven. Voor de voice-over voor een deel van de afleveringen van dit seizoen deed men een beroep op Daan Stuyven in plaats van Walter Grootaers. Door de coronapandemie werd het derde seizoen een tijd uitgesteld tot het najaar. In de finale won Preben (34) uit Gent een jaar gratis reizen geschonken door Sunweb.