ХIиндий ди (ба) е ХӀиндуизм (я) (эрс: Индуизм) — ХӀиндий  кӀалгӀа́ра тӀа хьахиннача дин Ӏадатийи философен школайи гуллам бола  хIиндий динашах ди.
ХӀиндуизма тархьарца хьае́на цIи сана́тана-дха́рма (सनातन धर्म, sanātana dharma ) яхар яьшхача даиман бола ди, даиман бола никъ е даиман дола Ӏаьдал яха маӀан хьадоал.
ХӀиндий дин овла ведийскии, хараппскии  дравидийски цивилизацешкаоа боагӀ, цудухьа цох эггара ширагӀа бола ди ба оал. ИбрахӀима динашка санна доацаш, хӀиндуизме кертте латташ саг хиннавац. Ер ма бий аьнна хьалаца цхьа бух а бац цхьан уйлан тӀехьа баха хӀама а дац хӀиндий. Ха-зама мел йода хьахиннача Ӏадатийи, дин ражийи, тайп-тайпарча тешарийи гуллам ба из Даьла цаӀ вари, политеизми, панентеизми, пантеизми, монизми кхыметтала атеизми ларде латташ. ХӀиндий дина керттерча белгалонех я дхарма, карма, сансара, майя, мокша, йога я дин кхетамаш.
ХӀиндий дин чу геттара дукха  супа йоазонаш да, керттерча шин даькъе декъалуш дола: шрутии смритии. Лоадам болача хӀиндий йоазонех да Веды, Упанишады, Пураны, иштта «Рамаяна», «Махабхарата» яха эпосаши и Агамыи.
ХӀиндий ди тӀехьа 1 миркха совгӀа саг ва — ший дукхалага диллача то тӀехьабазарий дукхалах дунен тӀа кхоалагӀа боагӀ жӀаргахойи бусулбаи динашта тӀехьа. ХӀиндуисташа ХӀиндичени Непалаи бахархой дукхагӀа дола дакъа дӀалоац. Иштта хӀиндуизмахой дукха ба ала йиш я  Бангладеш, Шри-Ланка, Пакистан, ХӀиндонези, Малайзия, Сингапур, Маврикий, Фиджи, Суринам, Гайана, Тринидад и Тобаго, Великобритани, Канада и ХАШ яхача мехкашка.
XX-ча бӀаьшерий шоллагӀа долча даькъе хӀиндуизм ХӀиндийчера ара а даьнна дерригача дунен тӀа тӀехьабазараш хьахинна дӀаэттад. Даьржа а дайза а да хӀиндуизма карма, йога, вегетарианство яха уйлаш.
Цхьайола дин оагӀонашта критика ю: царех я жероша шоай боагабара Ӏадати, касташта нах бе́къа а бе́къаш ӀотеӀабари.


== Литература ==
Индуизм. Джайнизм. Сикхизм / Под общ.ред. М. Ф. Альбедиль и А. М. Дубянского. — М.: Республика, 1996. — С. 343. — 576 с. — ISBN 5-250-02557-9.
Древо индуизма / Отв. ред. И. П. Глушкова. — М.: ru:Издательская фирма «Восточная литература» РАН, 1999. — 559 с. — (Культура народов Востока). — 2500 экз. — ISBN 5-02-018032-7.