Мун Капитолина Ивановна (1925 йыл — үлгән датаһы һәм урыны билдәле түгел) — колхозсы, Социалистик Хеҙмәт Геройы (1948).


== Биографияһы ==
Капитолина Ивановна Мун 1925 йылда Приморье крайы Покровка районының Синельниково  ауылында  тыуған. Кореялыларҙы Алыҫ Көнсығыштан депортациялауҙан һуң, Ҡаҙағстан ССР-ының Талды-Ҡурған өлкәһендә махсус тораҡта була. 1940 йылда урта мәктәпте тамамлау менән шул уҡ йылдан Аҡсусҡ районының «Уштобе» колхозында эшләй башлай. 1963 йылдан Джамбул өлкәһенең  Чуйский  иген продукттары базаһында лаборант булып эшләй. Һуңыраҡ Джамбул өлкәһе Чуйский районының  «Алгинский» сөгөлдөр совхозында эшләй.
1945 йылда Капитлина Мун етәкләгән звено һәр гектарҙан планлы 40 центнер дөгө һәм 10 центнер иген урынына 44 центнер дөгө һәм  10,5 центнер иген йыйып тапшыра. 1947 йылда 10 гектар майҙанда гектарынан  30,5 центнер ярауай бойҙай үҫтерә, бының өсөн Социалистик Хеҙмәт Геройы исеменә лайыҡ була.
1977 йылда Чуйский ҡала советы депутаты була. 1980 йылда хаҡлы ялға сыға.


== Наградалары ==
«1941-1945 йылдарҙағы Бөйөк Ватан һуғышында маҡтаулы хеҙмәте өсөн» миҙалы (1946);
Социалистик Хеҙмәт Геройы — Юғары Совет Президиумының  1948 йылдың 28 мартындағы указы.
Ленин ордены (1948);
Әсәлек миҙалы, II дәрәжә (1958);
I дәрәжә Әсәлек миҙалы (1960);
«В.И.Лениндың тыуыуына 100-йыллыҡ уңайы менән»  миҙалы(1970);
«1941—1945 йылдарҙағы Бөйөк Ватан һуғышында Еңеүгә утыҙ йыл» миҙалы (1975).


== Иҫкәрмәләр ==


== Сығанаҡтар ==
Герои Социалистического труда по полеводству Казахской ССР. Алма-Ата. 1950. 412 стр


== Һылтанмалар ==
Из истории корейской диаспоры в СССР и России
Биография
Герои вне времени: корейцы — Герои Социалистического Труда