Кундрючья (укр. Кундрю́ча) — Рәсәйҙең Ростов өлкәһедәге  һәм Украинаның Луганск өлкәһеһендәге йылға, Северский Донец йылғаһының уң ҡушылдығы


== Тасуирламаһы ==

Оҙонлоғо — 244 км, бассейн майҙаны — 2320 км².  Донецк һыртынан башлана. Башлыса ҡар һыуы менән туҡлана. Уртаса йыллыҡ һыу сығымы — тамағында — 3,74 м³/сек.  Ноябрь аҙағында туңа, март уртаһында асыла. Кундрючья йылғаһы буйында  Ҡыҙыл Сулин ҡалаһы урынлашҡан. Суднолар йөрөй торған түгел. Был йылғала ҙур һыуһаҡлағыс һәм быуа менән райондың эре электр станцияһы урынлашҡан. Балыҡ ресурстарына бай: карп, һаҙан,   алабуға, суртан, һыла, йәйен бар. Ҡыҫала күп. Әлеге  ваҡытта йылғала һыу инеп  рәсми рәүештә тыйылған, сөнки һыу ныҡ бысранған.
Григорий Капустин  1721 йыл аҙағында Кундрючья йылғаһында таш күмерҙең ятҡылығын асҡандан һуң бында Донецк таш күмер бассейнының геология разведкаһы эштәр башлай.


=== Ҡушылдыҡтары (тамағынан км алыҫлыҡта) ===
14 км: исемһеҙ йылға,  Үрге  Кундрюченская станицаһы эргәһендә
88 км:  исемһеҙ йылға, Садки ауылы эргәһендә
166 км:   Оло Гнилуша  йылғаһы
167 км:  Гнилуша йылғаһы
216 км: Бургутка йылғаһы
220 км: Оло Бургуста йылғаһы


== Иҫкәрмәләр ==


== Һылтанмалар ==
[ Кундрючья] — Ҙур совет энциклопедияһында мәҡәлә
Кундрючья // Брокгауз һәм Ефрондың энциклопедик һүҙлеге: 86 томда (82 т. һәм 4 өҫтәмә том) —  СПб., 1890—1907. (рус.)