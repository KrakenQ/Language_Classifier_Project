Кирило Олександрович Музика (рос. Кирилл Александрович Музыка; нар. 22 листопада 1990) — російський футболіст, воротар.


== Життєпис ==
Футбольну кар'єру розпочав у дублі «Промінь-Енергії». У дорослому футболі дебютував 27 червня 2007 року в програному (0:1) виїзному поєдинку 1/16 фіналу кубку Росії проти красноярського «Металурга». Кирило вийшов на поле в стартовому складі та відіграв увесь матч. Наступного року зіграв ще 1 матч за владивостоцький клуб, 6 серпня 2008 року відіграв усі 90 хвилин у програному (0:3) виїзному поєдинку 1/16 фіналу кубку Росії проти калінінградської «Балтики». Після цього за першу команду «Променя» не грав, за перші три сезони в команді зіграв 42 матчі в молодіжній першості Росії. Для отримання досвіду відправився в оренду до аматорського «Нижнього Новгорода-2» (2009), а також у клуби Другого дивізіону Росії: івановський «Текстильник» (2009—2010) та уссурійський «Мостовик-Примор'є» (2010—2011).
Під час зимової перерви сезону 2011/12 років уклав повноцінний договір з «Якутією». У футболці якутського клубу дебютував 9 травня 2012 року в програному (0:2) домашньому поєдинку зони «Схід» Другого дивізіону проти новосибірського «Сибіру-2». Музика вийшов на поле в стартовому складі та відіграв увесь матч. За чотири з половиною сезони, проведені в «Якутії», у Другому дивізіоні Росії зіграв 83 матчі, ще 5 поєдинків провів у кубку Росії. По завершенні сезону 2015/16 років закінчив футбольну кар'єру.


== Примітки ==


== Посилання ==
Візитна картка футболіста на офіційному сайті РФПЛ (рос.)
Профіль футболіста на сайті soccerway.com (англ.) (нім.)
Музика Кирило Олександрович на сайті transfermarkt.com (англ.) (нім.) (італ.) (ісп.) (порт.) (пол.) (нід.)
Музика Кирило Олександрович на сайті thefinalball.com (англ.)
Профіль гравця на сайті soccerpunter.com
Профіль гравця на сайті worldfootball.net
Профіль гравця на сайті sportbox.ru (рос.)
Профіль гравця на сайті footbook.ru (рос.)
Профіль гравця на сайті teams.by (рос.)