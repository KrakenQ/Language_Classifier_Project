Веркіївська волость — історична адміністративно-територіальна одиниця Ніжинського повіту Чернігівської губернії з центром у містечку Веркіївка.
Станом на 1885 рік складалася з 8 поселень, 8 сільських громад. Населення — 10690 осіб (5411 чоловічої статі та 5279 — жіночої), 1868 дворових господарства.

Основні поселення волості:

Веркіївка — колишнє державне та власницьке містечко за 25 верст від повітового міста, 6346 осіб, 1283 двори, 2 православні церкви, єврейський молитовний будинок, 2 школи, 4 постоялих двори, 12 постоялих будинків, 13 лавок, паровий млин, крупорушка, винокурний завод, базари, щорічний ярмарок.
Заньки — колишнє державне та власницьке село, 1405 осіб, 172 двори, православна церква, постоялий будинок, 4 вітряних млини.
Мала Кошелівка — колишнє державне та власницьке село, 841 особа, 140 дворів, православна церква, 2 постоялих будинки.
Черняхівка — колишнє державне та власницьке село, 1310 осіб, 233 двори, православна церква, постоялий двір, 2 постоялих будинки, 2 лавки, 3 вітряних млини.1899 року у волості налічувалось 9 сільських громад, населення зросло до 14375 осіб (7310 чоловічої статі та 7065 — жіночої).


== Джерела ==
Волости и важнѣйшія селенія Европейской Россіи. По даннымъ обслѣдованія, произведеннаго статистическими учрежденіями Министерства Внутреннихъ Дѣлъ, по порученію Статистическаго Совѣта. Изданіе Центральнаго Статистическаго Комитета. Выпускъ III. Губерніи Малороссійскія и Юго-Западныя / Составилъ старшій редактор В. В. Зверинскій — СанктПетербургъ, 1885. (рос. дореф.)


== Примітки ==