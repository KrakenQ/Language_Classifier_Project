Лара Пулвер (англ. Lara Pulver; нар. 1 вересня 1980(19800901), Саутенд-он-Сі, Ессекс, Англія, Велика Британія) — британська акторка, яка відома виконанням ролей Ірен Адлер у серіалі «Шерлок» та Кларіче Орсіні в «Демонах Да Вінчі».


== Життєпис ==
Народилася в Саутенд-он-Сі, Велика Британія в родині страхового агента та співробітниці банку «Barclays». Її батько — ашкеназі, мама прийняла юдаїзм. Батьки розлучилися, коли дівчинці було одинадцять. У 2000 закінчила Коледж виконавчих мистецтв Дорін Берд.


== Кар'єра ==
Ще в юні роки приєдналась до Національного молодіжного дитячого театру. На телеекрані дебютувала в 2009, зігравши Ізабеллу в пригодницькому серіалі «Робін Гуд». У 2010—2012 виконувала роль Клаудії Крейн у телепроекті «Реальна кров». У 2012 та 2014 втілила Ірен Адлер у міні-серіалі «Шерлок». З 2013 по 2015 акторка була в основному складі «Демонів Да Вінчі».
У міні-серіалі «Флемінг» про воєнну кар'єру Яна Флемінга акторка зіграла Енн О'Ніл. У наступні роки Пулвер можна було побачити в фільмах: «На межі майбутнього», «Привиди: Краща доля», «Клаптик туману», «Інший світ: Кровна помста».
У 2016 за участь в мюзиклі «Gypsy» стала лауреаткою премії Лоуренса Олів'є у номінації «Краща акторка допоміжного складу в мюзиклі».


== Особисте життя ==
З 2003 зустрічалась з американським актором Джошуа Далласом, з яким одружилась у 2007. Церемонія пройшла в Девоні, медовий місяць молодята провели на Мальдівах. У грудні 2011 актор підтвердив інформацію про те, що вони розійшлися.
У 2014 Лара одружилася з британським актором Разой Джеффрі. У 2017 у пари народився син Озіас.


== Фільмографія ==


== Примітки ==


== Посилання ==
Лара Пулвер на сайті IMDb (англ.)