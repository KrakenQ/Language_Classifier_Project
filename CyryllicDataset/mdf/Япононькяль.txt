Япононь кяль (япунонь: 日本語) - кяльсь, конань эса корхтайхть 130 милион ломань Японмасторса и япононь тъналса омба масторга. Япунонь кяльхнень эзда фкясь.


== Япононь сёрмадомась ==

Япононь кяльсь сёрматкшневи колма сёрмадомаса: китаень тяшкст, конанди мярьгихть kanji (漢字), и кафта силлабиконь сёрмадомат тиф китаень тяшкста hiragana (ひらがな эли 平仮名) эди katakana (カタカナ эли 片仮名). Латинонь алфавитсь rōmaji (ローマ字) станя жа  сидеста васьфневи тяниень япононь кяльса кода: организациянь лемса, логотипса, рекламаса, содама машинаса.
Unicode'са хирагана ащи U+3040 - U+309F позициеса:


== Граматиксь ==


=== Лемвалсь ===
Япунонь лемвалть аш симанкс категорияц мокшень кяль лаца, аш грамматиконь коряс лама лувксонь тиевома видекст.
Лемвалхне лама лувксс путовихть:

сяка валть вельде: 猫 (неко) — ката, катот, 魚 (сакана) — кал, калхт, 自動車 (джидо:ша) — автокрандаз, автокрандаст. Кода мокшекс "колма кила кал", "вете сяда ломань".
валть кафонзаманц вельде: сяка ироглифть обмоцекс сёрмадома эземс ули кода путомс 々 тяштькс: 山 (яма, панда) — 山々 (ямаяма, пантт). Омбоце валсь сидеста пови рэндаку-c, тя мзярда омбоце валть васенце пяряв аф моравиксоц арай кайгикс: 日 (хи, ши) — 日々 (хиби, шит), 人 (хито, ломань), 人々 (хитобито, ломатть), 島 (шима, цёнга) — 島々 (шимаджима, цёнгат). Аф сембе лемвалхт улихть кода путомс лама лувксс тяфта.
валбе вельде -達, -たち (-тачи): 私 (ваташи, мон) — 私達 (ваташитачи, минь), 子供 (кодомо, шаба) — 子供達 (кодомотачи, шабат), あの人 (анохито, сон) — あの人たち (анохитотачи, синь). Интай вал 友 (томо) эди 友達 (томодачи) ня 'ялга' ди 'ялгат'.
лувкс мархта япунонь лувома вал вельде: 馬 (ума, лишме) — 一匹の馬 (иппики-но ума, фкя лишме), лувома вал вельде -匹 (-хики,-пики), кона кондясти ракшатнень лувомаснонды; 会社員 (кайшаин, покоди) — 五人の会社員 (гонин-но кайшаин, вете покодихть), лувома вал вельде -人 (-нин), тя лувома валсь кондясти ломатнень лувомаснонды.Япунонь лемвалть полафни валбец. Тя мала мокшень арам (падеж) коряс лемвалонь полафнеманди. Валбень кярькссь сяка сембе лемвалонди.

Ломанти пьшкядемс эряви поладомс пьшкядемань валбет, конань валъёжа мокшень кяльса «азорай», «ялгай», «азоравай»: 田中さん (Танака-сан, Танака азорай), 山本先生 (Ямамото-сенсей, Ямамото тонафтый (пъчкафтыенди эли тонафтыенди)), 川田君 (Кавада-кун, Кавада покай ялгай).
Ётконь, пингонь, туфталонь ди иля грамматиконь ащематненди тевс нолневихть валмельгакст.


== Ушеширень кучфтемат ==
ВалкстРузонь-япунонь, япунонь-рузонь валкс oline Конрадонь оцю япунонь-рузонь валксть электрононь верзиец
Минна но Нихонго Япунонь кялень тонафтомат эди япунонь-рузонь эди рузонь-япунонь oline
YYNIHONGO.JP
Рузонь-япунонь, япунонь-рузонь валкс oline YakuRu
ЯРЕВ — Япунонь-рузонь ероглифонь валкс
ЯРРЁ — Япунонь-рузонь робот ётафты oline
Япунонь-рузонь эди рузонь-япунонь валкс (кандзи, кана ди киридзи)Тонафтомат эди тонафниенди лезксРузонь-япунонь тонафтомат интернет Полиглотса
Япунонь тонафтомат NHK World мархта
Кана Copybook (PDF)
Япунонь кяль аниме коряс: — Япунонь кялень тонафтомат аниме коряс, граматик мяльполаткст мархта.
Япунонь ероглифонь сёрмадомась
Япунонь кялень граматик сюлмафкснень валксКаталоктЯпунонь кельгихненьди асу кучфтематнень кярькссь