Фёдар (Тодар, Тэадор) Аскаравіч Гаўсман, ням.: Theodor Hausmann (20 кастрычніка (1 лістапада) 1868, в. Броўск, Свіслацкі раён, ў Гродзенскай вобласці — 1944, паводле іншых звестак — 1943) — беларускі савецкі тэрапеўт. Акадэмік АН БССР (1933), доктар медыцынскіх навук (1912), прафесар. Заслужаны дзеяч навукі БССР (1931).


== Біяграфія ==
Нарадзіўся ў Броўскім лясніцтве Гродзенскай губерні ў сям'і ляснічага — балтыйскага немца. Сярэднюю школу скончыў у Рэвелі, пасля чаго паступіў на медыцынскі факультэт(эст.) бел. Юр'еўскага ўніверсітэта, які скончыў у 1894 годзе. З 1918 года прыват-дацэнт[прыбраць шаблон] Маскоўскага ўніверсітэта, у 1924-41 прафесар і загадчык клінікі шпітальнай тэрапіі медыцынскага факультэта БДУ (з 1930 Мінскага медыцынскага інстытута). Адначасова ў 1936—1941 загадчык Медыцынскага навукова-даследчага кабінета АН БССР.
Працягваў навуковую дзейнасць і пад нямецкай акупацыяй. Так, у лютым 1943 у рэдакцыю нямецкага медыцынскага часопіса трапіў артыкул пра туберкулёз, аўтарам якога быў Тэадор Гаўсман. У звестках пра аўтара было пазначана, што ён былы дырэктар першай медклінікі Мінска, а цяпер працуе ў ваенным шпіталі 2/609.


== Навуковая дзейнасць ==
Праводзіў даследаванні ў галіне пальпацыі(руск.) бел. страўнікава-кішачнага тракту. Прапанаваў шэраг лабараторных метадаў даследавання: рэакцыю на урабілін(руск.) бел., метад дыягностыкі схаваных захворванняў нырачных лаханак, метад праслухвання глытальных шумоў і іншае.


=== Навуковыя працы ===
Аўтар больш 210 навуковых прац, у т. л. 5 манаграфій.
Асноўныя працы:

Theodor Hausmann. Die methodische Intestinalpalpation mittels der topographischen Gleit- und Tiefenpalpation, und ihre Ergebnisse mit Einschluss der Ileocoecalgegend, und mit Berücksichtigung der Lageanomalien des Darmes, 1910
Основы методического прощупывания желудочно-кишечного тракта с помощью топографической скользящей глубокой пальпации. М.: А. А. Карцевъ, 1912.
Этиология и лечение цинги. М., 1917.
Проблема внелегочного туберкулеза, патогенез и профилактическое лечение его с помощью туберкулина. Мн.: Гизбел, 1939.


== Зноскі ==


== Літаратура ==
Вопросы истории медицины и здравоохранения. Мн.: Полымя, 1968.
Зборнік прац прысвечаны 35-гадоваму юбілею заслужанага дзеяча навукі акадэміка Ф.А. Гаўсмана, дырэктара 2-ой тэрапеўтычнай клінікі Беларускага Медычнага Інстытута / Fertschrift für prof. Theodor Hausmann, mitglied D. Weissrussischen Akademie der wissenschaften. Т.1. Менск, 1934. – 287 с.


== Спасылкі ==
Акадэмік ГАЎСМАН Фёдар Аскаравіч (руск.) 
Фёдар Аскаравіч Гаўсман у базе дадзеных «История белорусской науки в лицах» Цэнтральнай навуковай бібліятэкі імя Якуба Коласа НАН Беларусі (руск.)