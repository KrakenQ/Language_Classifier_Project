Марыа Альберта Епес Дыяс (ісп.: Mario Alberto Yepes Díaz; нар. 13 студзеня 1976, Калі, Калумбія) — калумбійскі футбаліст, абаронца, ігрок нацыянальнай зборнай Калумбіі (1999—2014). У цяперашні час з’яўляецца галоўным трэнерам клуба «Дэпартыва» (Калі).


== Кар’ера ==


=== Клубная ===
З 1995 па 1997 гады гуляў у калумбійскім клубе «Картулуа». З 1997 па 1999 гады выступаў у шэрагах іншага калумбійскага клуба, як «Дэпартыва» з Калі. З 1999 па 2002 гады з’яўляўся іграком аргенцінскага гранда «Рывер Плэйт». З 2002 па 2004 гады гуляў за французскі клуб «Нант», пакуль не перайшоў у іншы французскі клуб «Пары Сен-Жэрмен», у якім выступаў па 2008 год. Пасля па 2010 год выступаў за італьянскі клуб «К'ева» з Вероны.
26 сакавіка 2010 года Епес падпісаў кантракт з «Міланам» на 2 гады. 12 мая 2012 года Епес падоўжыў кантракт з клубам яшчэ на адзін год да лета 2013 года. Пасля яго сканчэння перайшоў у іншы італьянскі клуб «Аталанта».
Пасля чэмпіянату свету 2014 перайшоў у аргенцінскі клуб «Сан-Ларэнса», у складзе якога прымаў удзел у клубным чэмпіянаце свету ў канцы 2014 года. У студзені 2016 года абвясціў аб завяршэнні кар’еры.


=== Міжнародная ===
Епес правёў больш за 80 гульняў за нацыянальную зборную Калумбіі з моманту свайго дэбюту ў 1999 годзе. Ён быў часткай каманды зборнай Калумбіі, якая перамагла ў розыгрышы Кубка Амерыкі ў 2001 годзе, а таксама стала ўдзельнічаў у іншых міжнародных спаборніцтвах.
Абвясціў аб сваім зыходзе са зборнай па заканчэнні чэмпіянату свету 2014, у якім Калумбія дайшла да чвэрцьфінала.


=== Трэнерская ===
У красавіку 2016 года быў прызначаны галоўным трэнерам клуба «Дэпартыва» (Калі).


== Дасягненні ==


=== Клубныя ===
 Дэпартыва:

Чэмпіён Калумбіі (2): 1998, 1999 Рывер Плэйт:

Чэмпіён Аргенціны (2): 1999 (а), 2000 (к) Пары Сен-Жэрмен:

Уладальнік Кубка Францыі: 2006
Уладальнік Кубка французскай лігі: 2008 Мілан:

Чэмпіён Італіі: 2011
Уладальнік Суперкубка Італіі: 2011


=== Міжнародныя ===
 Калумбія:

Уладальнік Кубка Амерыкі: 2001


== Зноскі ==


== Спасылкі ==
 На Вікісховішчы ёсць медыяфайлы па тэме Марыа Епес
Прафайл на ESPN
Статыстыка на сайце National Football Teams (англ.)