„Независимост“ е български вестник, издаван първоначално в периода 1873 – 1874 г. от Любен Каравелов с активното сътрудничество на Христо Ботев. Отговорен редактор е Киро Тулешков. Неофициален орган на БРЦК.
По-късно е издаван от 1880 г. до 1883 г. под редакцията на Петко Славейков и свързан с Либералната партия. Първият му брой излиза на 29 август/8 септември 1880 г.
Вестник „Независимост“ излиза отново през 1886 г., този път под редакцията на Захари Стоянов, Димитър Петков и Димитър Ризов. През този период се противопоставя рязко на пропагандата на проруските политически кръгове срещу българския княз Александър I Батенберг.


== Източници ==

Стоянов И., Любен Каравелов – нови щрихи към живота и дейността му, Вт., 2009