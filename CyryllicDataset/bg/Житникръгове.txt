Житните кръгове (на английски: Crop circles) са агроглифи (геометрични фигури върху растителни култури или на пясъка, в блатата, на снега или върху леда). Тяхната форма може да бъде изключително проста (кръг) или сложна, като се простира на площ от няколко метра до стотици квадратни метра. Например, многоплановите фигури в полята край Стоунхендж изобразяват фрактал. Тази композиция е дълга 300 м и съдържа 145 кръга с малък диаметър.
Още не съществува окончателно обяснение за някои от случаите на това явление. През 20-те години на 20 век д-р Терънс Мейдън се опитва да обясни загадката на тези кръгове като резултат от атмосферен феномен, вследствие на вихър или малко торнадо. Но те биха оставили ясна диря по пътя, по който минават, а не сложни фигури само на определени места. Опит да се обяснят житните кръгове с езотерични средства е така наречената „Хипотеза за Каша“. Те често се появяват близо до места, където са открити древни постройки и археологически гробища (напр. Стоунхендж, Ейвбъри, Сейлсбъри. Някои смятат, че тези места са духовно значими и затова житните кръгове са израз на колективната душа на Земята.
Съществуват художници, които създават житни кръгове и дават неоспорими доказателства, че те са тяхно дело, като обясняват и методите за тяхното създаване.


== История ==
През XVII век в Холандия и Англия има свидетелства за житни кръгове, наречени „дяволът жътвар“. Феноменът „житни кръгове“ датиран от 22 август 1678 е съхранен и описан в брой на английски вестник като дело на дявола.
От 60-те години на 20 век феноменът е наблюдаван и в Австралия. На 5 август 1967 в Канада, фермер от Алберта е видял кръгове в житни култури, а през предишните седмици други няколко души твърдят, че са видели НЛО. Според Министерството на националната сигурност на Канада, този случай не е обяснен.
Житни кръгове се появяват и в Англия през 1978. Първите са видени в Ейвбъри, Марлбороу и са свързани с имената на Дъг Бауър и Дейв Чорли. Местните жители не са единодушни в мненията си. Едни смятат, че Бауър и Чорли ги правели нощем. Според други двамата са просто пристрастени към пиенето или имат паранормални способности. Със средствата и по начина на Бауър и Чорли е непостижимо огъването на растенията, без да се прекършат и счупят стръковете. През 2001 се появяват две „житни рисунки“ в полето пред най-големия британски телескоп – Чилболтън. След това цялата световна преса гръмва и се появява сензационната новина гласяща „Returning your call“ или в превод Отговор на вашето обаждане. Това пише британският вестник Daily Mail и отпечатва лицето на хуманоид и посланието, което според изследователи е отговор на извънземните. 


== Алтернативни хипотези ==
Съществуват твърдения, че житните кръгове, или по-точно някои от тях, не могат да са човешко дело. Според някои изследователи те са по скоро съобщения „от тях, за тях“ или казано иначе те, съществата от космоса, комуникират по този начин.


=== Естествени обяснения на феномена ===
Според много скептици, кръговете са човешко дело. Други смятат че това е някаква болест по житата, но тази хипотеза бързо губи твърда основа след като се появяват множество сложни образувания.


== Източници ==


== Външни препратки ==
Житни Кръгове ~ Crop Circles|Житните кръгове са реални събития, които се появяват в полята със зърнени култури по целия свят.
Наталья Анатольевна Солодовник, Анатолий Борисович Солодовник, Феноменологическая механика возникновения кругов на полях Южной Англии
КРУГИ НА ПОЛЯХ: ОСНОВНЫЕ ПОСТУЛАТЫ -Наталья Анатольевна Солодовник
The Beautiful World of Crop Circles


=== Житни кръгове на Google Maps ===
Вижте картите, kmz


=== Художници ===
en Circle Makers: Groupe de créateurs d'agroglyphes. Nombreuses informations, dont un guide.


=== Паранормални обяснения ===
bg Сайт на арх. Мариана Везнева