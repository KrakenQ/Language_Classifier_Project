Лояне (на македонска литературна норма: Лојане; на албански: Llojani, Лояни) е село в Северна Македония, в община Липково.


== География ==
Селото е разположено в западните поли на Скопска Църна гора в областта Жеглигово.


== История ==
Селото е отбелязано за пръв път в документ от 1332 година. Хаджи Есат джамия в селото от 1816 година. В XIX век Лояне е албанско село в Кумановска каза на Османската империя. В 1861 година Йохан фон Хан на етническата си карта на долината на Българска Морава отбелязва Лоян като албанско село. Според статистиката на Васил Кънчов („Македония. Етнография и статистика“) от 1900 г. Лояне е село, населявано от 440 жители арнаути мохамедани.Според патриаршеския митрополит Фирмилиан в 1902 година в селото има 14 сръбски патриаршистки къщи. В 1905 година по данни на секретаря на Българската екзархия Димитър Мишев („La Macédoine et sa Population Chrétienne“) в Лояни има и 80 християни - българи патриаршисти сърбомани.Според преброяването от 2002 година селото има 2682 жители.


== Личности ==
Родени в Лояне  Аслан Селмани (1945 -), албански поет и политик от Северна Македония
 Ибрахим Шакири, албански военен от Югославия, по-късно активист на Армията за освобождение на Косово
  Рамиз Абдили, албански учен от Северна Македония, ректор на Тетовския университет
  Юсуф Зимери (1962 -), албански духовник от Северна МакедонияПочинали в Лояне Лазе Гащовски (1913-1944), югославски партизанин и деец на НОВМ
 Цветко Тодоров Иванов, български военен деец, подпоручик, загинал през Втората световна война


== Външни препратки ==
Официален сайт на Община Липково Архив на оригинала от 2009-06-16 в Wayback Machine.


== Бележки ==