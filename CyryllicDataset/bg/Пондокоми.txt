Пондокоми или Ердогмуш (на гръцки: Ποντοκώμη, до 1927 Ερτομούς, Ертомуш) е село в Гърция, в дем Кожани, област Западна Македония. През 2001 в Пондокоми са регистрирани 1316 души.


== География ==
Пондокоми е разположено в източното подножие на планината Червена гора (Вуринос).


== История ==


=== В Османската империя ===
В края на XIX век Ердогмуш е турско село в югозападната част на Кайлярска каза (Джума) на Османската империя. Според етническата карта на Васил Кънчов („Македония. Етнография и статистика“) Ерадомужли (Eradomužli) е турско село в Кайлярска каза. Според гръцкото консулство в Еласона през 1904 година в Ердомусли живеят 875 турци.


=== В Гърция ===
През Балканската война в 1912 година в селото влизат гръцки части и след Междусъюзническата в 1913 година Ердогмуш остава в Гърция. В 1913 година селото (Ερτομούς) има 977 жители.През 20-те години населението му се изселва в Турция и на негово място са настанени понтийски гърци бежанци от Турция. В 1928 година селото (Ερδομούς) е изцяло бежанско с 299 семейства и 1093 жители бежанци.През 1927 името на селото е сменено на Пондокоми, в превод понтийско село.


== Личности ==
Родени в Пондокоми Алекос Атанасиадис (р. 1949), гръцки политик, депутат от ПАСОК


== Бележки ==