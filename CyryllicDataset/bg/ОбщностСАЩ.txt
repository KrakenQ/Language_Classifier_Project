Общност (на английски: Commonwealth) е термин, използван в пълните официални наименования на четири от 50-те щата на САЩ: Вирджиния, Кентъки, Масачузетс и Пенсилвания. До 1776 г. всеки от тях, напълно или частично, е бил британска колония, и на всичките четири щата е оказало силно влияние английското общо право, отразило се в някои закони и обществени институции.


== Значение ==
Терминът „общност“ не предоставя никакъв специфичен политически статут или специфични правни отношения на тези щати, които го използват. Използващите го щати са равноправни с неизползващите го. Традиционният английски термин „commonwealth“ описва политически общества, основани с цел постигане на всеобщо благо и се използва символично, за да се подчертае, че главната задача на правителството в тези щати е всеобщото съгласие и процъфтяване. Това подчертава разликата с техния предишен колониален статус пред Британската корона. Commonwealth, т.е. „общо благосъстояние“ или „богатство на обществото“ е свободен превод на латинския термин res publica („общо дело“).


== Вижте също ==
Щати в САЩ
Коронна колония


== Източници ==