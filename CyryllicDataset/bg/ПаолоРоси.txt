Паоло Роси (на италиански: Paolo Rossi) е бивш италиански футболист, централен нападател. През 1982 г. извежда Италия до спечелването на Световна купа, като вкарва шест гола, с което печели „Златната обувка“ за голмайстор и „Златната топка“ за най-добър играч на първенството. Също през 1982 г. е награден със „Златната топка“ за играч № 1 в Европа.


== Кариера ==
Паоло Роси е роден на 23 септември 1956 г. в квартал Санта Лучия на град Прато. Играе в отборите на „Комо“, „Виченца“, „Перуджа“, „Ювентус“, „Милан“ и „Верона“.
През 1979 г., играейки за „Перуджа“, Паоло Роси е дисквалифициран за 2 години и затворен за няколко месеца за участие в измами, свързани с играта на тотализаторите, или по-скоро за готовността да завърши с равенство мача на „Перуджа“ с „Авелино“ при условие, че той постигне два гола . През 1982 г. в навечерието на световното първенство Италия няма по-добър централен нападател и Роси е върнат в националния отбор. Въпреки продължителното спиране на състезателната дейност, завършило само месец преди турнира, Роси навлиза във форма в предварителната група и се изявява максимално в следващите етапи: в четвъртфиналната група вкарва хет-трик срещу Бразилия за победата с 3:2, на полуфинала – 2 гола на Полша и донася победата с 2:0, която класира Италия за финала; на финала открива резултата срещу Западна Германия за победата с 3:1 и става световен шампион с отбора на Италия. Така с 6 гола Паоло Роси печели „Златната обувка“ за голмайстор на първенството и „Златната топка“ за най-добър играч на шампионата. Същата година е награден и със „Златната топка“ на списание „Франс Футбол“ за най-добър футболист в Европа.
Връщайки се в „Ювентус“, той влиза в триото на ударния екип на отбора от Торино, заедно с Мишел Платини и Збигнев Бонек. Печели КНК с „Ювентус“ през 1984, Суперкупата (1984), и Европейската купа през 1985 година.
Кралят на футбола Пеле е определил Роси като един от 100-те най-добри велики живи играчи през март 2004 г.
Почива на 9 декември 2020 г.


== Статистика ==
Паоло Роси има 48 мача и 20 отбелязани гола за националния футболен отбор на Италия. На клубно ниво има 251 мача и 103 гола. 


== Успехи ==


== Източници ==