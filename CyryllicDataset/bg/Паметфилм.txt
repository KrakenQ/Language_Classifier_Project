„Памет“ е български игрален филм (драма) от 1985 година на режисьора Дочо Боджаков, по сценарий на Константин Павлов. Оператор е Александър Иванов. Музиката във филма е композирана от Кирил Цибулка.


== Сюжет ==
Първите години след 9 септември 1944 г. Синът на Елена – Кирил е загинал. Как е станало това, къде и кога – никой не може да каже. Представителите на народната власт решават да му построят паметник на площада. Майка му Елена се противопоставя, но въпреки това паметникът е издигнат. За Елена е по-важно да узнае истината за смъртта на сина си, защото е убедена, че става дума за предателство от страна на близък приятел. Постепенно тя успява да възстанови в паметта си този образ. С пистолет в чантата тя тръгва да търси дома на предателя. След като го открива, Елена разбира, че той не е между живите. Разбира и безсмислието на своето желание за мъст.


== Актьорски състав ==
Роли във филма изпълняват актьорите:

Катя Паскалева – Елена
Стефан Мавродиев – Сандо
Иван Григоров – Симо
Никола Чиприянов – Стамен
Бойко Илиев – Павел
Димитър Ганев -Владо
Ангел Велинов – Следователят Георгиев
Никола Добрев – Киро
Мария Тодорова – Станка
Дора Маркова – Сляпата
Цветана Енева – Сара
Светослав Карабойков
Борислав Иванов
Антон Савов
Катя Тодорова
Цочо Керкенезов
Александър Лилов
Николай Латев
Моше Дворецки
Пейчо Пейчев
Кирил Бозев
Диян Мачев
Емилия Димитрова


== Награди ==
Наградата на СБФД за женска роля на Катя Паскалева, (1985).
Наградата на Окръжния съвет за култура на Прегледа „Южна пролет“, (Хасково, 1986).


== Външни препратки ==

„Памет“ в  Интернет база от данни за филми
„Памет“ в сайта bgmovies.org