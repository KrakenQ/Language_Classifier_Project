Раськень вирьпусмо «Рила» (болг. Национален парк „Рила“) — сех те покш моданть коряс Болгариянь раськень вирьпусмо, конань покшолмазо 810,46 вп² ды ашти Рила пандо лангсо. Ульнесь теезь 1992 ие даволковонь 24 чистэ. Серэсь 800 м саезь Благоевград ошсо саезь 2925 м видс Мусала пандосонть (сех серэй Балканонь модаулосо). Эйсэнзэ 120 эйень эрькеть, сисем Рилень эрькетьнеяк. Леень ушодксост аштить раськень вирьпусмосо, кода сех покш Балканонь леесь — Марица, ды сех покш болгаронь Искыр леесь. Вирьпусмось ашти Софиянь, Кюстендилень, Благоевградонь ды Пазарджикень  ёнкснень модасо. Совавты эсинзэс ниле кородома таркат: Паранаглица, Центральнорилень, Ибаронь ды Скакавицень.
Вирьтнень покшолматне 534,81 вп² (60% весень модатнестэ). Вастневить  малав 1400 тикшень видт, 282 нупонень видт ды 130 салтомоньведень ведьбарсеень видт. Фаунась невтезь 48 ловцосотрицянь видт, 99  нармунень видт, 20 ёзныцянь ды амфибиянь видт, 5 калонь видт ды 2934 карязтомонь ракшань видт.


== Невтевкст ==
Официальный сайт ЛопаПарцун:Ref-bg (англ.)


== Лисьм.: ==