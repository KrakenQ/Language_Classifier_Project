Артём Алексеевич Здунов (чач. панжиковонь 18 чи 1978, Казань, Татаронь АССР, РСФСР, СССР) — российянь масторонь ды вийкирдиень тевтеий. 2020 иень сундерьковонь 18 чистэ саезь Мордовия Республикань прявтонь шкадо-шкас топавтыця.


== Эрямопингензэ ==
Артём Алексеевич Здунов чачсь 1978 иень панжиковонь 18 чистэ  Казаньсэ. Раськень ундоксонзо — эрзя.
2000 иестэ прядсь Казанонь финансонь-экономикань институт (КФЭИ), тоско 2004 иестэ — аспирантуранть. Экономикань тонань кандидат (2005).
1996 иестэ саезь 1998 иес — КФЭИ-нь тонавтыцянь профкомонь прявтонть полавтыця.
2000 иень аштемковсто саезь 2001 иень эйзюрковонь видс — страхованиясо специалист, важоди  ОА  «Промышленная страховая компания» страховой весэндявксо потмонь аудиторокс.
2004 иень чадыковсто саезь 2006 иень медьковонь видс тонавтсь КФЭИ-нь макроэкономикань ды экономикань теориянь кафедрасто .
2006 иень медьковсто саезь 2010 иенть видс ульнесь «ГУ Центр перспективных экономических исследований Академии наук Республики Татарстан»з  прявтонть полавтыця.
2010 иень панжиковсто саезь — Татарстан Республикань экономикань министрань полавтыця.
2014 иень ожоковонь 14 чистэ саезь 2018 иень даволковонь 6 чинть видс — Татарстан Республикань экономикань министра.
2018 иень даволковонь 6 чистэ Дагестанонь прявтонть  шкасто-шкас топавтыцясь - Владимир Васильев - яволявтсь парламентс: путомс Артём Здуновонь Дагестанонь правительствань прявтокс. 2018 иень даволковонь 7 чистэ Дагестанонь парламентэсь кемекстызе сонзэ кандидатуранть.
2020 иень сундерьковонь 18 чистэ саезь стявтозь-путозь Мордовия Республикань прявтонь  аволь свал топавтыцякс.


== Кудораське ==
Артём Здунов эрзя. Сайсь полакс татарава, кастыть цёра ды тейтерь.


== Лезэнзэ ды уликсчизэ ==
2019 иень кис саезь весемикс тештазь лезэнзэ  7 млн 835 тёж. целковойть, нинзэ — 578 тёж. целковойть.


== Казнеть ==
Татарстан Республикань экономика Министерствань  Мельвановикс грамота (2008),
Татарстан Республикань Академиянь наук «Лучший учёный 2009 года» пелькстамонь изниця  (2009).
Российянь Федерациянь Экономикань касома Министрань сюкпрянь ёвтама   (2012).
Татарстан Республикань экономикань Министрань сюкпрянь ёвтама (2013),
Татарстан Республикань  Президентэнь сюкпрянь ёвтама  (2014),
«XXVII Всемирная летняя универсиада 2013 года в г. Казани» лецтнема медаль (2014),
«XXII Олимпийские зимние игры и XI Паралимпийские зимние игры 2014 года в г. Сочи» лецтнема медаль (2014)
«25 лет Пенсионному фонду Российской Федерации»лецтнема тешкс (2015).
Российянь Федерациянь Экономикань касома министерствань Мельвановикс грамота Почётная грамота Министерства экономического развития Российской Федерации (2016).


== Невтевкст ==
Профиль на сайте правительства Дагестана
Чем известен Артём Здунов // Коммерсантъ, 06.02.2018.


== Лисьмапрят ==