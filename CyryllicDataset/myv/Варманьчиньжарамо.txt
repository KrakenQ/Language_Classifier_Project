Вармань чиньжарамо, лиякс: Колмов явозь козулькай, золотушной тикше, педитикше, раужо педягай (лат. Bídens tripartíta, руз.  Череда́ трёхразде́льная) — вейкеиень тикшень касовкс Биденс буень (Bidens), Вейсэндявозь цецянсетнень раськесь (Asteraceae, эли Compositae).  
Нетьксэзэ сэрей, якстерьди, вере явови ламо тарадс. Рацяня, лопанзо керсевезь. Ундоксось нетьксэв, пек тарадов, човине. Нетьксэнть песэ ожо цецят. Цецямозо мейле теевить тюжа видьметь. Видьметне лапужат, песэст кавто салмукскеть. 
Ловови ормадо лезэв тикшекс.  Лакавтыть чай,  кайсить эйсэнзэ чочкос  эйкакшонь  экшелямсто,  зярдо сон сэреди диатезсэ эли золотухасо. Чайденть сэредицянть  симдитькак.  Лопастонзо ды ундоксстонзо теить од нававт коцтонть артомс. Касы летьке таркасо, сёлт чирева, канавава. 


== Тикшень лемтне ==
Покш Игнадбуень Игнадвелесэ мерить тензэ ватракшонь чипаня.
Ламбаське велесэ мерить тензэ раужо педягай.
Покш Килейбуень Аловелесэ – козылькат. Кой-косо мерить казулька, золотушной тикше.
Тумобуень Пуркаево велесэ мерить лапужа  кирмалав.
Золотушной козулькай — (лат. Bidens radiata Thuill., руз.  Череда лучистая)
Козулькай, лиякс: ватракшонь чиньчарамо, ватракшонь чипаня — (лат. Bidens, руз.  Череда, или биденс)
Лопав козулькай — (лат. Bidens frondosa L., руз.  Череда олиственная)
Нувара козулькай — (лат. Bidens cernua L., руз.  Череда поникшая)


== Лисьмапря ==