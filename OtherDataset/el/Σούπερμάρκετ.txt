Το Σούπερ μάρκετ (ή υπεραγορά) είναι μεγάλο κατάστημα λιανικής πώλησης τροφίμων και οικιακών προϊόντων. Είναι μεγαλύτερο από παντοπωλείο και μικρότερο από υπεραγορά. Τα είδη προς πώληση βρίσκονται τοποθετημένα σε ραφιέρες, οργανωμένες σε διαδρόμους, και ο πελάτης αυτοεξυπηρετείται. 
Τα σούπερ μάρκετ είναι αλυσίδες καταστημάτων με προμηθευτή τα κέντρα διανομής της μητρικής εταιρείας, επιτρέποντας οικονομίες κλίμακας. Κανονικά διαθέτουν προϊόντα σε καλύτερες τιμές επειδή με την αγοραστική τους δύναμη καταφέρνουν καλύτερες τιμές χονδρικής από τα μικρότερα καταστήματα. Και διευκολύνουν με δυνατότητες πίστωσης. Τα χαμηλά περιθώρια κέρδους αναπληρώνονται με μεγαλύτερο αριθμό πωλήσεων. Το σύστημα εξυπηρέτησης είναι σελφ σέρβις, δηλαδή ο πελάτης αυτοεξυπηρετείται, προσθέτοντας τα είδη που επιθυμεί να αγοράσει στο καρότσι ή καλάθι του. Όταν έχει ολοκληρώσει τις αγορές του κατευθύνεται προς το ταμείο, όπου ο υπεύθυνος υπάλληλος κοστολογεί τα είδη, εκτυπώνει την απόδειξη λιανικής πώλησης, ενημερώνει τον πελάτη για την αξία των αγορών και δέχεται την πληρωμή με μετρητά, πιστωτική κάρτα ή άλλο μέσο. 


== Τα εμπορεύματα ==

Οι υπεραγορές στη Βόρεια Αμερική και στην Ευρώπη πωλούν πληθώρα ειδών σε ποικιλία ειδών και μεγεθών:

Αλκοολούχα ποτά (όπως ορίζεται από το νόμο)
Βρεφικά τρόφιμα και είδη, όπως πάνες
Αρτοσκευάσματα και είδη αρτοποιίας 
Πρώτες ύλες αρτοποιίας
Βιβλία, εφημερίδες και περιοδικά
Συσκευασμένα τρόφιμα
Κονσερβοποιημένα τρόφιμα
Δίσκοι και κασέτες μουσικής, DVD.
Τσιγάρα και άλλα προϊόντα καπνίσματος (όπως οριζεται από το νόμο)
Καραμέλες και σοκολάτες
Καλλυντικά
Γαλακτοκομικά προϊόντα και αυγά
Έτοιμα γεύματα
Διαιτητικά είδη, με χαμηλά λιπαρά.
Σάλτσες, σιρόπια και γαρνιρίσματα
Ηλεκτρικά είδη όπως λάμπες, καλώδια, κ.α.
Προϊόντα γυναικείας υγιεινής.
Οικονομικές υπηρεσίες, όπως πιστωτικές κάρτες, πληρωμή λογαριασμών και μεταφορά χρημάτων (που συνήθως προσφέρονται κατόπιν συνεργασίας με μία τράπεζα ή οικονομικό οργανισμό)
Λουλούδια, γλάστρες και είδη κηπουρικής.
Κατεψυγμένα είδη και παγάκια
Φρέσκα προϊόντα, φρούτα και λαχανικά
Ευχετήριες κάρτες
Είδη οικιακού καθαρισμού
Σκεύη μαγειρέματος, πιατικά και αξεσουάρ μαγειρικής.
Απορρυπαντικά πλυντηρίου και μαλακτικά ρούχων.
Λαχνοί λοταρίας
Είδη ταξιδιού
Κρεατικά είδη, ψάρια και θαλασσινά 
Παραφαρμακευτικά είδη και κάποια φάρμακα (όπως ορίζει ο νόμος)
Αναψυκτικά, χυμούς και εμφιαλωμένο νερό.
Είδη προσωπικής υγιεινής και προϊόντα ξυρίσματος.
Τρόφιμα και είδη κατοικίδιων
Εποχιακά είδη και διακοσμητικά
Σνακ και μεζέδες
Τσάι και καφέδες
Παιχνίδια


== Βιβλιογραφία ==