Το "I Wanna Be Sedated" είναι ένα τραγούδι του αμερικανικού punk rock συγκροτήματος Ramones, το οποίο συμπεριλήφθηκε στον τέταρτο δίσκο τους, ονόματι Road to Ruin, του 1978. Αρχές του 1979, το τραγούδι, κυκλοφόρησε και ως single. Το τραγούδι γράφτηκε εξ ολοκλήρου από τον Τζόι Ραμόν. Πρόκειται για ένα από τα πιο γνωστά τραγούδια του συγκροτήματος. Το περιοδικό Rolling Stone, το συμπεριέλαβε στον κατάλογό του με τα 500 Σπουδαιότερα Τραγούδια όλων των εποχών, κατατάσσοντας το στην 145η θέση. To 1988, κυκλοφόρησε και video clip, σκηνοθετημένο από τον Μπιλ Φίσμαν. Το τραγούδι από τη στιγμή της κυκλοφορίας του έχει υποστεί δεκάδες διασκευές, ενώ έχει χρησιμοποιηθεί σε Μέσα, όπως στην τηλεόραση και στον κινηματογράφο.


== Παραπομπές ==


== Εξωτερικοί σύνδεσμοι ==
I Wanna Be Sedated στο MetroLyrics.com