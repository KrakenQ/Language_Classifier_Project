Ο Πέτρος Καλέσης (Στρώμνιτσα, τέλη 19ου αιώνα - Κρηστώνη Κιλκίς, Αύγουστος 1905) ήταν Έλληνας Μακεδονομάχος οπλαρχηγός από το Μακρίοβο της περιοχής Στρώμνιτσας.


== Βιογραφικά στοιχεία ==
Ο Πέτρος Καλέσης γεννήθηκε στα τέλη του 19ου αιώνα στο Μακρίοβο της περιοχής Στρώμνιτσας. Υπηρέτησε ως οπλίτης σε Ελληνικά αντάρτικα σώματα κατά τη διάρκεια του Μακεδονικού Αγώνα, κατά των Βουλγαρικών ένοπλων ομάδων αλλά και των Οθωμανικών στρατιωτικών αποσπασμάτων. Έδρασε στην Κεντρική Μακεδονία από τη Λίμνη των Γιαννιτσών έως και την περιοχή Δοϊράνης - Στρώμνιτσας. Την άνοιξη του 1905 ο υπολοχαγός του Πυροβολικού Ιωάννης Αβράσογλου από τη Στενήμαχο της Ανατολικής Ρωμυλίας, που υπηρετούσε στο Ελληνικό προξενείο Θεσσαλονίκης, κλήθηκε να σχηματίσει πενηκονταμελές ένοπλο σώμα το οποίο θα δρούσε στην περιοχή του Κιλκίς. Ο Ι. Αβράσογλου στρατολόγησε έμπειρους Μακεδονομάχους, και ο Πέτρος Καλέσης ανέλαβε υπαρχηγός, ομαδάρχης και οδηγός του σώματος. Κατά την άφιξη του σώματος στο Σαρή Γκιολ (Κρηστώνη) τον Αύγουστο του 1905, έπεσε σε ενέδρα του Οθωμανικού στρατού, πριν προλάβει να αναλάβει δράση κατά των κομιτατζήδων. Κατά τη σφοδρή σύγκρουση σκτοτώθηκε μεταξύ άλλων και ο Πέτρος Καλέσης, και πολλοί συνελήφθησαν.


== Παραπομπές ==