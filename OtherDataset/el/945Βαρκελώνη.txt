Η Βαρκελώνη (Barcelona) είναι ένας αστεροειδής της Κύριας Ζώνης Αστεροειδών, με απόλυτο μέγεθος (όπως ορίζεται για το Ηλιακό Σύστημα) 10,015. Ανακαλύφθηκε το 1921 από τον Ισπανό αστρονόμο Χοσέπ Κόμας Σολά, που παρατηρούσε από τη Βαρκελώνη, και πήρε το όνομά της από την πόλη αυτή, η οποία ήταν και η γενέτειρα του Κόμας Σολά. Αξιοσημείωτη είναι η μεγάλη κλίση της τροχιάς της Βαρκελώνης ως προς την εκλειπτική, σχεδόν 33 μοίρες.


== Φυσικά χαρακτηριστικά ==
Η μέση διάμετρος της Βαρκελώνης εκτιμάται σε 25,46 χιλιόμετρα. O φασματικός τύπος της είναι Sq (λιθώδης), ενώ το άλβεδό της είναι 0,242. Η Βαρκελώνη περιστρέφεται γύρω από τον εαυτό της μία φορά κάθε 7 ώρες και 22 λεπτά.


== Εξωτερικοί σύνδεσμοι ==
Τροχιά από το JPL (Java) / Εφημερίδα