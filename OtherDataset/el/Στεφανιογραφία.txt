Η στεφανιογραφία είναι η εξέταση με την οποία ελέγχονται τα στεφανιαία αγγεία της καρδιάς.
Ο έλεγχος των στεφανιαίων αγγείων επιτυγχάνεται με την εισαγωγή ενός ειδικού καθετήρα, συνηθέστερα από τη μηριαία ή την κερκιδική αρτηρία. Ο καθετήρας προωθείται εναλλάξ στις δύο κύριες στεφανιαίες αρτηρίες αριστερά και δεξιά και εγχύεται ειδική σκιαστική ουσία με ταυτόχρονη λήψη εικόνων με τη βοήθεια ειδικού ακτινοσκοπίου.
Από συγκεκριμένες όψεις γίνονται λήψεις με στόχο την ανεύρεση στενώσεων των αγγείων κατά τη ροή του σκιαστικού.
Γίνεται από επεμβατικό καρδιολόγο σε ειδικευμένα εργαστήρια καθετηριασμού, κυρίως σε νοσοκομεία όπου πραγματοποιούνται και καρδιοχειρουργικές επεμβάσεις. Στόχος της είναι ο έλεγχος των αγγείων που αιματώνουν την καρδιά. 


== Δειτε επισης ==
Επεμβατική καρδιολογία