Ο Σπυρίδων Κουμουνδούρος (1858-1924) ήταν Έλληνας πολιτικός, δευτερότοκος γιος του Πρωθυπουργού Αλέξανδρου Κουμουνδούρου και ετεροθαλής αδελφός του Κωνσταντίνου Κουμουνδούρου.
Γεννήθηκε στην Αθήνα και ολοκλήρωσε τις νομικές του σπουδές στη Γερμανία. Μετά την επιστροφή του στην Ελλάδα ασχολήθηκε με την πολιτική και εκλέχθηκε αρχικά βουλευτής Οιτύλου στις εκλογές της 3ης Μαΐου του 1892 και στη συνέχεια εκλέγονταν βουλευτής Μεσσηνίας, (τότε Μεσσήνης), κατά τις περιόδους ΙΕ΄ (1899), ΙΣτ΄ (1902), ΙΖ΄ (1905), ΙΗ΄(1906),  Α΄ αναθεωρητική βουλή (1910), ΚΑ΄ (1915) και στη Γ΄ Εθνοσυνέλευση (1920).
Ο Σπυρίδωνας Κουμουνδούρος επί κυβερνήσεως Γ. Θεοτόκη διετέλεσε για ένα χρόνο υπουργός των Ναυτικών, από 6 Δεκεμβρίου 1903 μέχρι 16 Δεκεμβρίου του 1904, μετά από παραίτησή του.
Πέθανε στην Αθήνα το 1924, τον ίδιο χρόνο που πέθανε και ο αδελφός του. Είχε υιοθέτησει τον γιό της αδερφής του, Αλέξανδρο Εμπειρίκο - Κουμουνδούρο.


== Πηγές ==
Νεώτερον Εγκυκλοπαιδικόν Λεξικόν Ηλίου τομ. 11ος, σελ.380.