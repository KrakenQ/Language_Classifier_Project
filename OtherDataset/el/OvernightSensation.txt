Overnight Sensation είναι ο τίτλος του 13ου στούντιο δίσκου του βρετανικού χέβι μέταλ συγκροτήματος Motörhead, ο οποίος κυκλοφόρησε στις 15 Οκτωβρίου 1996 μέσω της δισκογραφικής εταιρείας "CMC International".


== Ιστορία του δίσκου ==
Τον Ιανουάριο του 1996, οι Motörhead περιόδευσαν στη Βόρεια Αμερική μαζί με τους Cathedral δίνοντας 31 συναυλίες μέχρι τις 15 Φεβρουαρίου. Λίγο μετά, ο Lemmy ηχογράφησε μαζί με τους Γερμανούς Skew Siskin για τον πρώτο τους δίσκο "Voices From The War", ενώ έκανε γκεστ εμφάνιση του δίσκου "Motel California" των Ugly Kid Joe.
Την άνοιξη του 1996, το συγκρότημα ηχογράφησε το νέο άλμπουμ όντας για πρώτη φορά τρίο μετά από το 1983. Ο δίσκος ήταν ο πρώτος μετά το "Ace of Spades" στου οποίου το εξώφυλλο βρισκόταν τα μέλη του συγκροτήματος, ενώ η ολοκλήρωση των ηχογραφήσεων έγινε μέσα σε τέσσερις εβδομάδες. Αυτός ήταν ο πρώτος δίσκος τους που η διανομή του έγινε εξ' ολοκλήρου από την "CMC International". Η ηχογράφηση έγινε στα "Ocean Studio" και τα "Track House Recording Studio", η παραγωγή από τον Χάουαρντ Μπένσον και τον Ντουέιν Μπάρον, ενώ η μίξη από τον Ράιαν Ντορν και το συγκρότημα.
Τον Ιούνιο του 1996, οι Motörhead εμφανίστηκαν ζωντανά σε διάφορα φεστιβάλ της Ευρώπης όπως το "Soderhammfestivalen" στη Σουηδία και το "With Full Forces Festival" στη Γερμανία. Στα τέλη Αυγούστου έδωσαν δύο συναυλίες στο Σάο Πάολο και το Ρίο ντε Τζανέιρο, ενώ η περιοδεία για την προώθηση του "Overnight Sensation" ξεκίνησε στις 3 Οκτωβρίου από το "Viper Room" του Λος Άντζελες και το "The Palace" την επόμενη ημέρα. Η επίσημη έναρξη έγινε στις 8 Νοεμβρίου και οι Motörhead έδωσαν είκοσι συναυλίες μέχρι τις αρχές Δεκεμβρίου. Μέχρι το τέλος της χρονιάς συνέχισαν με 13 εμφανίσεις στη Γερμανία.
Τη νέα χρονιά το συγκρότημα ξεκίνησε με μία εμφάνιση στο "Astoria" του Λονδίνου, συνεχίζοντας με άλλες 46 ευρωπαϊκές εμφανίσεις μέχρι τα μέσα Μαρτίου. Στα τέλη Μαΐου του 1997 έδωσαν τέσσερις συναυλίες στην Ιαπωνία και στη συνέχεια έδωσαν άλλες δώδεκα στις Ηνωμένες Πολιτείες. Τέλος, τον Αύγουστο εμφανίστηκαν στο "Wacken Open Air" φεστιβάλ στη Γερμανία, το "Huxleys New World" του Βερολίνου και το "Pepsi Island Festival" της Βουδαπέστης και το φθινόπωρο περιόδευσαν στη Μεγάλη Βρετανία και τη Ρωσία.


== Τραγούδια ==
1. Civil War (Kilmister, Campbell, Dee, Max Ax) - 3:01
2. Crazy Like a Fox (Kilmister, Campbell, Dee) - 4:32
3. I Don't Believe a Word (Kilmister, Campbell, Dee) - 6:31
4. Eat the Gun (Kilmister, Campbell, Dee) - 2:13
5. Overnight Sensation (Kilmister, Campbell, Dee) - 4:10
6. Love Can't Buy You Money (Kilmister, Campbell, Dee) - 3:06
7. Broken (Kilmister, Campbell, Dee) - 4:34
8. Them Not Me (Kilmister, Campbell, Dee) - 2:47
9. Murder Show (Kilmister, Campbell, Dee) - 3:03
10. Shake the World (Kilmister, Campbell, Dee) - 3:29
11. Listen to your Heart (Kilmister) - 3:45


== Θέσεις τσαρτ ==
Overnight Sensation (άλμπουμ)
Επίσημη κυκλοφορία: 15 Οκτωβρίου 1996


== Τα μέλη του συγκροτήματος ==
Το "Overnight Sensation" ηχογραφήθηκε από τους εξής μουσικούς:

Lemmy - μπάσο, φωνητικά
Φιλ Κάμπελ - κιθάρα
Μίκι Ντι - τύμπανα


== Πηγές ==
Χρονολόγιο Motörhead, δεκαετία του '90
Αρχείο συναυλιών των Motörhead, 1996
Allmusic review
Sputnik Music review
Encyclopaedia Metallum review
Γερμανικά τσαρτ
Φινλανδικά τσαρτ
Σουηδικά τσαρτ