Το Προγκρές Μ-6 ήταν σοβιετικό μη επανδρωμένο διαστημόπλοιο που εκτοξεύτηκε το 1991 για να ανεφοδιάσει τον διαστημικό σταθμό Μιρ. Ήταν το εικοστό τέταρτο από τα 64 συνολικά διαστημόπλοια Προγκρές που στάλθηκαν στον Μιρ. Το συγκεκριμένο ήταν της έκδοσης Προγκρές-Μ  και είχε αριθμό σειράς 205. Μετέφερε προμήθειες για το πλήρωμα, καύσιμα για τον σταθμό καθώς και εξοπλισμό για την διεξαγωγή επιστημονικών ερευνών.


== Αποστολή ==
Το Προγκρές Μ-6 εκτοξεύτηκε με πύραυλο Soyuz-U2 στις 14 Ιανουαρίου 1991 (14:50:27 GMT) από το κοσμοδρόμιο του Μπαϊκονούρ. Μετά από ταξίδι δύο ημερών συνδέθηκε με την οπίσθια θύρα του τμήματος Κβαντ-1 του σταθμού την 16η Ιανουαρίου, στις 16:35:25 GMT. Παρέμεινε εκεί για 58 ημέρες, μέχρι τις 15 Μαρτίου (12:46:41 GMT) που αποσυνδέθηκε για να καταστραφεί στην ατμόσφαιρα πάνω από τον Ειρηνικό Ωκεανό.


== Δείτε επίσης ==
Διαστημικές αποστολές το 1991


== Παραπομπές ==