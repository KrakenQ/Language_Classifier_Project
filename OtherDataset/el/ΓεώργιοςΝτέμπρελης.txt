Ο Γεώργιος Ντέμπρελης ή Δέβρελης ή Βούλγαρης ήταν οπλαρχηγός της Ελληνικής Επανάστασης του 1821  από την Ντέμπρα (Αναρράχη) Εορδαίας της Κοζάνης.


== Βιογραφικά στοιχεία ==
Ο Γεώργιος Ντέμπρελης γεννήθηκε στα τέλη του 18ου αιώνα στην Ντέμπρα (Αναρράχη) Εορδαίας της Κοζάνης. Αγωνίστηκε κατά την Ελληνική Επανάσταση του 1821 στη Μακεδονία και στη συνέχεια στη Νότια Ελλάδα, ως επικεφαλής ομάδας αγωνιστών. Μετά τη σύσταση τακτικού στρατού, εντάχθηκε ως υπαξιωματικός. Υπηρέτησε και μετά την  ίδρυση του Ελληνικού κράτους. Εγκαταστάθηκε στη νότια Ελλάδα με το επώνυμο Ντέμπρελης δηλαδή από την Ντέμπρα ή Βούλγαρης λόγω της σλαβοφωνίας του, όπως συνηθίζονταν τότε.


== Αναφορές ==