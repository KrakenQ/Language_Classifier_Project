מלחמה איבערלעבער איז א וועבזייטל וואס פרובירט צוזאמען צושטעלן א דאטנבאזע פון דעם ארטאדאקס יידנטום פון מערב אייראפע וואס איז באשטאנען פון בערך 1.5 מיליאן, ווי אויך איבער די שטעט און שטעטלעך ווי אויך איבער די רבנים און ישיבות וכו' אויף א פארמאט פון עטליכע דאַטן־באַזעס, מיט אינערליכע, און אויסערליכע לינק'ס.
עס ווערט דארטן געלייגט א גרויסן דגוש צוזאמען צושטעלן פולקאמע ליסטעס פון די אלע שטעט, דורך לעבעדיגע עדות, און אזוי פרובירט דער סייט אנצוקומען צו א פונקטליכע נומער פון משפחות און פערזאנען.
ווי אויך צוביסלעך ווערן ארויפגעלייגט אויף דעם סייט, אוידיא פון איבערלעבער, סיי ביי זייער ביאגראפיע, און סיי ארויסגעשניטן סניפיט'ס, צ.ב.ש. איבער אוישוויץ, א.ד.ג.
עס איז נאך גאנץ א נייע זאך און עס ווערט צעביסלעך אויפגעבויט, דורך באזוכן און אינטערוויאוס מיט עלטערע אידן לאויש"ט.
ווי אויך אנטהאלט דאס וועבזייטל א דאטנבאזע פון א טעגליכן שטאנדפונקט, ד.ה. א טאג-בוך פון אנפאנג 1900 ביז 2100.
ווי אויך אנטהאלט דאס א מפתח דאטע-באזע פון אלע ווערטער און מענטשן א.ד.ג., וואס קומען אין בארירונג מיט דעם צווייטן וועלט קריג.
ווי אויך אנטהאלט דאס א מפתח דאטע-באזע פון דעפארטאציעס פון ביידע זייטן, פון ווי זיי זענען ארויסגעפארן, און קיין ווי זיי זענען געפארן, און אזוי פרובין צוזאמען צו שטעלן אויף נאך א וועג א בערך'דיגן נומער פון וויפיל עס זענען ליידער אומגעקומען


== וועבלינקען ==
מלחמה איבערלעבער הויפט זייט