א דראַקאָן אדער פּיפּערנאָטער איז א רעפטיליע-ענלעכע לעגענדארישע באשעפעניש וואס ערשיינט אין מיטאלאגיע, דערציילונגען און פאנטאזיע. עס זענען דא מעשיות וועגן דראקאנען אין די כינעזישע, אייראפעישע, דרום אמעריקאנישע קולטורן און א סאך אנדערע.
עס זענען דא א סאך סארטן דראקאנען אין די פארשידענע קולטורן. אין אלגעמיין:

א דראקאן האט קיין ביז פיר פיס, נעגעל, שאלאכצען און אפשר שטעכלקעס. נישט דווקא מיט פליגלען.
דראקאנען זענען זייער שטארק.
א דראקאן קען קוקן ווי א שלאנג מיט פליגלען, אדער ווי א יאשטשערקע.
א דראקאן האט א וויידל און א לאנגער האלדז.
א דראקאן האט א ברייטער פיסק מיט גרויסע און שארפע ציין.
א מאל האט א דראקאן הערנער און האר.
א דראקאן קען פליען.
דער כינעזישער דראקאן ווערט פארבונדט מיטן כינעזער קייסער, און דערום קען סימבאליזירן דער אימפעריאלער מאכט.
א טייל דראקאנען וווינען אין מערב אייראפע און אין מזרח אזיע.
א סאך דראקאנען קענען שפייען פייער אדער אנדערע געפערלעכע מאטעריאלן.
א דראקאן פארמאגט ספעציעלע מעגלעכקייטן.
א טייל דראקאנען וווינען אין היילן.דראקאנען ערשיינען אין א סאך דערציילונגען ווי "דער האָביט", "ביאָוואולף", "ווי אזוי צו טרענירן א דראקאן" און דער "האַרי פאָטער" סעריע. אין "דער האָביט" און "ביאָוואולף" זענען דראקאנען געפערלעך און זיי אטאקירן מענטשן. אנדערע דערציילונגען ווי פון אַן מאַקאַפֿרי האבן דראקאנען וואס זוכן אדער געבן הילף. אויך ווערט א דראקאן דערמאנט אין קאפיטלעך 12 - 13 פון  חזון יוחנן, אין וועלכער ער ווערט באווייזט אלס דער טייוול.


== וועבלינקען ==