«Olav Tryggvason» var et norsk mineleggingsfartøy som ble bygget ved Horten Verft, som byggenummer 119 tidlig på 1930-tallet. Kjølen ble strukket 1. januar 1931. Skipet ble sjøsatt 21. desember 1932 og satt inn i tjeneste 21. juni 1934. «Olav Tryggvason» var utstyrt med både dampturbiner og dieselmotorer. Hun var også utstyrt med et for sin tid meget moderne ildledningsutstyr som gjorde at hun kunne skyte med alle sine fire 120 mm kanoner mot samme mål samtidig.