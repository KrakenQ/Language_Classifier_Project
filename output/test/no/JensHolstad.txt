Jens Holstad (født 30. januar 1889 i Kristiania, død 6. oktober 1961 i Drammen) var en norsk skuespiller.Holstad filmdebuterte i 1912 i Adam Eriksens Anny – en gatepiges roman. Han var for det meste aktiv på 1930- og 1940-tallet og gjorde sammenlagt tolv filmroller, den siste i 1944 i Ti gutter og en gjente. Ved siden av filmer var Holstad også aktiv innen teater, der han var engasjert ved Det Nye Teater mellom 1920- og 1950-tallet. Han var også engasjert ved Nationaltheatret. Holstad spilte også inn grammofonplater.