Sūnupes ir apdzīvota vieta Baldones novada Baldones pagastā. Izvietojusies pagasta ziemeļrietumos Sūnupes krastos 7,5 km no novada centra Baldones un 29 km no Rīgas centra. Apdzīvotā vieta izveidojusies ap 2005. gadu kā privātmāju ciems ar 69 apbūves gabaliem. Teritorija ir maz apbūvēta, jo ekonomiskās krīzes rezultātā 2009. gadā visa būvniecība un tirdzniecība apstājās. Pašreiz ciemā ir izbūvētas ielas, izveidots apgaismojums un ierīkota elektropiegāde.