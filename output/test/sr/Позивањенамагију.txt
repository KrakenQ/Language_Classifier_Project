Магијско размишљање је размишљање да постоји узрочно-последична веза између догађаја, али она није оправдана на основу логичких аргумената и доказа, већ на основу сујеверја и магије.
Магијско размишљање је повезаност свих ствари преко сила и моћи које превазилазе физичке везе. Ту се сматра да су догађаји узрочно повезана премда да нема доказа да таква веза постоји или чак упркос научним доказима да таква веза не постоји. У народним веровањима и сујеверјима најчешће се успоставља веза изграђена на основу магијског размишљања између ритуала, приношења жртве и неке награде или казне.
Магијско размишљање има дугу традицију и зато је и опстало до данас. Неки од примера ове логичке грешке су настали недавно, попут хомеопатије, а неки постоје хиљадама година, попут астрологије или карме.