Is í National Football League (NFL) sraithchomórtas ghairmiúil na peile Meiriceánaí.
Imríonn 32 foireann sa tsraith agus iad roinnte ina dhá “chomhdháil” éagsúla – mar áta an Chomhdháil Pheile Náisiúnta (National Football Conference, NFC) agus an Chomhdháil Pheile Mheiriceánach (American Football Conference, AFC). Sraitheanna ar leith a bhíodh iontu sular aontaíodh le chéile iad sa bhliain 1968.
Imríonn buaiteoirí ón dhá chomhdháil in aghaidh a chéile sa chluiche craoibhe. Super Bowl (an "sár-bhabhla”) a thugtar air. Is gnách “babhla” a thabhairt ar chluichí agus staidiamaí sa pheil Mheiriceánach.  
Imrítear cluichí an ghnáthsheásúir (Béarla: regular season) idir Lá Oibre go dtí an tseachtain tar éis na Nollag. Cáilíonn sé fhoireann le chéile do na cluichí cáilithe (play-offs) – comórtas leagan amach a chinntíonn curaidh na gcomhdhálacha.
Reáchtáltar an Super Bowl go moch san earrach – ag deireadh mhí Eanáir nó ag tús mhí Feabhra de ghnáth.