Nestoris (m.kreik. νεστορίς) on antiikin aikainen keraaminen juomamalja. Se tunnetaan vaasien muotona itaalisesta keramiikasta sekä eteläitalialaisesta kreikkalaisesta keramiikasta.Nestoris oli suosittu muoto messapialaisessa keramiikassa, josta se oli peräisin. Sitä esiintyy myös eteläitalialaisissa apulialaisessa ja lukanialaisessa keramiikassa, joissa sitä tehtiin punakuviotekniikalla. Italiankielisessä tutkimuksessa vaasimuoto tunnetaan myös nimellä trozzella.Nestoriksesta oli useita eri muotoja. Yhteistä niille on se, että vaasissa on kaksi pystysuuntaista kädensijaa, jotka nousevat huulen yläpuolella, ja joskus myös kaksi vaakasuuntaista kädensijaa. Pystysuuntaiset kädensijat on usein koristeltu pyöreillä kiekoilla. Jalka on joskus varrellinen.