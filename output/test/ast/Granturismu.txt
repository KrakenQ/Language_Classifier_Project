El términu gran turismu (GT) provien del Grand Tour que se desenvolvió dende'l sieglu XVII hasta la popularización del ferrocarril. La tradición d'añedir les sigles GT al nome de los automóviles provien d'Italia, onde numberosos fabricantes nacionales, como Alfa Romeo y Ferrari, empezaron a usar diches sigles en dalgunos de los sos modelos. En 1951, el Lancia Aurelia B20 GT foi unu de los primeres n'apuntase a esa moda.
Anguaño, suelse llamar "gran turismu" a los automóviles deportivos de cuatro places o 2+2, pesu total relativamente alto, motor delanteru central de gran potencia y distancia ente exes grande. Vale remarcar que non siempres tienen de ser vehículos de dos places: munchos grandes coupé pueden tener namái dos butaques y ser auténticos GT, yá que el so comportamientu asina lo diagrama.