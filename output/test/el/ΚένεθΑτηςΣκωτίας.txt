Ο Κένεθ Α΄ της Σκωτίας ή Κένεθ μακ Αλπίν (Σύγχρονα Γαελικά : Coinneach mac Ailpein 810 - 13 Φεβρουαρίου 858) βασιλιάς των Πίκτων (843 - 858) γιος του Αλπίν μακ Εχντάχ ήταν σύμφωνα με τον εθνικό μύθο ο πρώτος βασιλιάς της Σκωτίας και ο γενάρχης του Οίκου των Αλπινιδών. Ο Κένεθ μακ Αλπίν έμεινε γνωστός με το προσωνύμιο ο Κατακτητής. Η δυναστεία του βασίλευσε στην Σκωτία ολόκληρο τον μεσαίωνα και η σημερινή βασίλισσα της Αγγλίας Ελισάβετ Β΄ του Ηνωμένου Βασιλείου ισχυρίζεται ότι είναι απόγονος του μέσω του Μάλκολμ Γ΄ της Σκωτίας, Ροβέρτου Μπρους και Ιακώβου Α΄ της Αγγλίας. Ο μύθος του Κένεθ Α΄ κατακτητή των Πίκτων και ιδρυτή του βασιλείου της Άλμπα δημιουργήθηκε πολλούς αιώνες μετά τον θάνατο του την εποχή του Κένεθ Β΄ της Σκωτίας όταν συντέθηκε το Χρονικό των βασιλέων της Άλμπα, ο συγγραφέας γράφει :
"Ο Κένεθ γιος του Αλπίν κατακτητής των Πίκτων και ιδρυτής του βασιλείου της Άλμπα βασίλευσε στην Πικτία 16 χρόνια με μεγάλη ευημερία, ο Κένεθ κατέστρεψε την Πικτία η οποία όπως ακούγεται ιδρύθηκε από τους Πίκτες ... δύο χρόνια πριν έρθει στην Πικτία έγινε βασιλιάς της Νταλ Ριάτα."