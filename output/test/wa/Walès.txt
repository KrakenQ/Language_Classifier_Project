lingaedjes > indo-uropeyin > gayel > britonike > walès

Li walès (Cymraeg) est on lingaedje gayel del brantche britonike djåzé å Payis d' Wales, wice k' il a-st on statut oficir, eyet pa des dschindants d' abagants walès el Patagoneye (Årdjintene).
I gn aveut pô près 580.000 walès-cåzants (ça fwait on cwårt del populåcion) e 2003; çou ki fwait ki c' est l' lingaedje gayel avou l' pus di cåzeus, eyet li nombe di cåzeus est co e crexhince gråzes åzès efoirts do govienmint do Payis d' Wales.
Dispoy 1982 i gn a-st ene tchinne di televuzion ki fwait des emissions fok e walès.
Li burton eyet li cornike sont des près parints linwistikes, la k' i sont del minme brantche britonike, eneviè les lingaedjes gayel del brantche goydelike, come l' irlandès.
Côde ISO: cy