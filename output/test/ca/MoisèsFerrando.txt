Moisès Ferrando va néixer a Reus el 1892. Pedagog, havia fet la carrera de mestre a l'Escola Normal de Tarragona i va exercir a diversos pobles del Camp de Tarragona. Encara jove, marxà a l'Argentina, on fundà algunes escoles particulars que dirigí. Defensà en aquell país, a través de diversos fullets, un catolicisme integrista polemitzant amb les postures crítiques a la religió catòlica. Retornà a Reus i el 1922 on va fundar la revista El Amigo (1922-1924), de caràcter catòlic conservador dirigida a la joventut. El 1936 va tornar a embarcar cap a l'Argentina, on va morir en data desconeguda.