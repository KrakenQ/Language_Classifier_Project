Àlvar Caixal i Mata (Barcelona, 1960) és un arqueòleg i escriptor català.Llicenciat en prehistòria i història antiga per la Universitat de Barcelona, treballa com a arqueòleg al Servei de Patrimoni Arquitectònic Local de la Diputació de Barcelona i ha dirigit excavacions en poblats ibèrics, vil·les romanes i edificis civils, militars i religiosos d'èpoques diverses, sobre els quals ha publicat articles i monografies.
Com a escriptor, ha participat en obres col·lectives vinculades a les comarques de la Franja de Ponent, com ara els reculls de narracions L'arbreda ebrenca (2010) i El tren de la Val de Zafán (2011), i l'antologia poètica Poesia de frontera (2011). L'any 2013, amb la seva primera novel·la, Les llavors del silenci,una intriga històrica sobre les Brigades Internacionals, guanyà el premi Sant Joan de narrativa.