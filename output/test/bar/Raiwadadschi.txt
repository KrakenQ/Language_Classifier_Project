Raiwadadschi (dt.: Kartoffelpuffer) san a dradizionele Eadöpfi-Schbais, de bsondas in da bemischn Küch, in da estareichischn und in da deitschn Küch gean gmocht wean. Es gibt an Haufn faschidane Raiwadadschi-Rezept, sowoi siasse ois a soizige, de a fu Region zu Region faschidn han. Iwaroi glaich is owa, dass aus griwane Eadöpfi gmocht wean und bai de moasdns Rezept a Oa dazua kimt. Aundane megliche Zuadatn han Mö oda a Hofaflokn, Zwüfi, Schbegwiafal, Dopfn, Butamüch, Bokbuifa, Gnofi, Soiz, Bfefa, Muskat, Majoran oda Petersilie. Da featig gmischde Raiwadadschi-Doag, oda bessa gsogt Baz, wiad daun in hoassn Fet aussa brodn, bis d'Eadöpfi-Masse schee duach is und auf oi zwoa Seitn goidbraun wiad. Dazua muas mas natiali amoi in da Bfaun umdran.