Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon.

Loukas Papadimos (Nuigrieks: Λουκάς Παπαδήμος), gebore op 11 oktober 1947, in Athene, Attika, is 'ne Grieksen ikkenoom en polletikus. Heer waor in 2012 ouch 'nen tiejeleke premier vaan Griekeland oonder de euvergaanksregiering. Dit waor heer veur percies ei jaor. Heer woort daoveur aongenomme es opvolger vaan Giorgos Papandreou sins 11 november 2011. Papandreou, boevaan Papadimos de lètste jaore de polletiek adviseure waor, waor d'n ierste premier vaan Griekeland in viefteg jaor dee zien termijn neet kos voltoeje. Dit kaom veural door de Europese crisis. Door väöle bezuineginge maakde Papandreou ziech neet populair. Papadimos is neet democratisch gekoze, mer door de groetste partijje (PASOK, Nea Dimokratia en LAOS). Zelf behuurd 'r tot gein vaan dees partijje. Nao e jaor heet de democratisch-gekoze Andonis Samaras zie premiersjap euvergenomme. In zien vreuger carrière waor Papadimos aktief bij de EU en de Europese Centraole Baank.