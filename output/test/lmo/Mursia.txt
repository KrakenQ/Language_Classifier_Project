Mursia l'è'l nòmm de'n editor fondaa a Milan in del 10 de febbrar del 1955 del scior Ugo Mursia (Carini, 1916 - Milan, 1982), grazie a l'aquisizion de l'Alberto Corticelli e l'A.P.E.
L'attività in princippi la s'è concentrada sù la pubblicazion de classich per bagaj e de test per la scoeula (soratùcc i elementar e i medi), settor de poeu venduu a la Mondadori in del 1998.
Incoeu la Mursia la gh'ha 'na gròssa specializzazion sù la Segonda Guerra Mondial, ma la gh'ha anca di alter collann: saggistica e memorialistica stòrica, filosofìa, manualìstica, gioeugh, scàcch, bridge, golf, narrativa italiana e forestèra, bibliotècca del mar, letteratura per bagaj, e liber per forestèr.
In del 1990 l'editor l'è diventaa "Gruppo Ugo Mursia Editore", e con la Fiorenza Mursia (la fioeùla de l'Ugo) amministrator delegaa, la s'è dervida a l'editoria multimedial.
El catalogh de l'editor el gh'ha a l'ann 2006 pussee de 5000 titol, dividuu in 80 collan. Per numer de titol in del catalogh la Mursia l'è'l terz editor italian.