Česlovas Juršėnas (sündinud 18. mail 1938 Panižiškės) on Leedu ajakirjanik ja poliitik.
Ta sündis Panižiškės (praeguse haldusjaotuse järgi Ignalina rajoonis Utena maakonnas). Ta lõpetas aastal 1955 kuldmedaliga Ignalina keskkooli. Aastal 1960 lõpetas ta ajakirjanikuna Vilniuse Riikliku Ülikooli ja aastal 1973 Leningradi Kõrgema Parteikooli.
Ta on olnud Leedu Seimi esimees ja esimene aseesimees.
4. oktoobril 2004 anti talle Maarjamaa Risti II klassi teenetemärk, tunnustades tema tööd Leedu Seimi esimese aseesimehena.