T-särk on ilma krae, taskute ja nööpideta, lühikeste käistega, harilikult trikooriidest, üle pea selga pandav särk.
Algselt alussärk, kujunes see koos tekstiilile piltide trükkimise tehnoloogia arenguga alates 1960. aastaist väga populaarseks pealissärgiks. Levinuimaks trükitehnoloogiaks T-särkidele on traditsiooniliselt olnud siiditrükk, tänapäeval on lisandunud ka digitaalne trükk, kuumpresstrükk ja sublimatsioontrükk.

