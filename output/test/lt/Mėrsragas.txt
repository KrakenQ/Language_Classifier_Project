Mėrsragas (latv. Mērsrags) – gyvenvietė vakarų Latvijoje, Kurše, Rygos įlankos pakrantėje, į šiaurę nuo Engurės. Mėrsrago savivaldybės centras. Per Mėrsragą eina Rygos-Kolkos kelias. Yra žvejų uostas.Kaimo pavadintas pagal Mėrsrago kyšulį (ragą), esantį kaimo šiaurinėje dalyje. Šis kyšulys –
vienas išraiškingiausių Rygos įlankos pakrantėje.
Netoli Mėrsrago telkšo vienas didžiausių Latvijos ežerų – Engurės ežeras, per kaimą eina Mėrsrago kanalas. Kaimas įsikūręs Engurės ežero gamtos parke, šioje teritorijoje yra keletas įžymių paukščių stebėjimo vietų – daugiausia nendrėmis apaugusiose pakrantės pievose (Juominyje, latv. Jomiņš), kur pastatyta platforma paukščiams stebėti, Pekrage ir ir Mėrsrago kyšulyje, taip pat ir šiuo metu uždarosios teritorijos lagūnose į pietus nuo uosto.