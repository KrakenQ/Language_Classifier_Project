Paūdronių piliakalnis, Pilies Kalnas – piliakalnis (unikalus objekto MC kodas 25192; registro iki 2005 m. balandžio 19 d. Nr. A1587) Šalčininkų rajono savivaldybės teritorijoje, Paūdronyse, Turgelių seniūnija. Pasiekiamas 1,4 km pavažiavus nuo Tabariškių keliu pro pasieniečių bokštą Paūdronių kaimo pusėn į pietus, Baltarusijos sienos link, už antros sodybos kairėje pasukus į kairę rytų kryptimi lauko keliuku link čia esančio nedidelio karjero, nuo jo dirvonuojančiu ožnugariu paėjus į rytus 200 m, yra jo gale, miško pakraštyje.