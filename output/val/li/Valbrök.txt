Dit artikel is gesjreve (of begós) in 't Gelaens. Laes hie wie v'r mit de versjillende saorte Limburgs ómgaon.

'n Valbrök is ein bewaegbaar brök die roteert óm de horizontaal y-as, loadrech op 't waegdèk.
De valbrök kump veurnamelik veur biej kesjteële, mer ouch waal biej sómmige sjtadspaorte is de valbrök toegepas. De valbrök verbundj 't kesjteël of de sjtad mèt 't ómligkend gebeed. Es de brök is geäöpend en dus verticaal sjteit, is 't kesjteël of de sjtad aafgesjlaote van de boetewaereld.
Aan allebei de puntje van de vrieje kantj van de valbrök zit eine kabel. Via tweë gate in de moer (of ómmoering) van ’t kesjteël of de sjtadsmoer zint dees kabele verbónje mèt ein oprolmechanisme. Mèt behölp van dit oprolmechanisme wirt de kabel opgerold en de brök op dees meneer ómhoaggetrokke.
Oet de valbrök is later de ophaolbrök óntsjtaon. In taengesjtèlling tot de valbrök haet de ophaolbrök taengegewich, zoadat 't äöpene van de brök väöl minder energie kos.