Булат Солтангәрәев исемендәге республика премияһына ижади конкурс — Башҡортостан Республикаһының «Йәшлек» гәзите ойошторған уҡыусылар һәм йәштәр араһында йыл һайын үткәрә торған ижади бәйге.
Конкурс йәштәрҙе илһөйәрлек рухында тәрбиәләү, шәхесте төрлө яҡлап үҫтереү, ижади йәштәрҙе асыҡлау һәм донъяға танытыу мөмкинлеге биргән платформа. Конкурсҡа дәғүә итеүсе — унынсы, ун беренсе класс уҡыусылары, лицей, колледж студенттарының  илһөйәр, телһөйәр рухлы, туған халҡының, йәштәрҙең киләсәген күҙаллаусы, уларҙың проблемаларын күтәреп һәм унан сығыу юлдарын күрһәтеп, киләсәккә бурыстар билдәләүсе патриотик мәҡәләһе «Йәшлек» гәзитендә баҫылып сыға. Жюри конкурсҡа йомғаҡ яһағандан һуң, редакция, Башҡортостан Республикаһы Журналистар Союзы етәкселеге Һуңғы ҡыңғырау көнөндә мәктәп, лицей, гимназия, колледждарҙа төрлө номинацияларҙа еңеүселәргә дипломдар һәм иҫтәлекле буләктәр тапшыра. Жюри рәйесе - БДУ-ның журналистика кафедраһы профессоры Килмөхәмәтов Тимерғәли Әбделғәлим улы.