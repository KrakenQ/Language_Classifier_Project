Bosanska krajina je geografska regija Bosne i Hercegovine, podregija Bosne uklopljena u tri rijeke: Una, Sava i Vrbas. Regija je historijska, ekonomska i kulturna oblast Bosne i Hercegovine. Najveći grad i historijski centar je Banja Luka a ostali gradovi/općine su: Bihać, Cazin, Velika Kladuša, Bužim, Sanski Most, Prijedor, Gradiška, Kozarska Dubica, Novi Grad, Bosanska Krupa, Ključ, Bosanski Petrovac, Kotor Varoš, Šipovo, Mrkonjić Grad, Drvar, Bosansko Grahovo, Kneževo, Laktaši i Čelinac.Bosanska krajina nema administrativno utvrđene granice, niti ima političko predstavništvo u trenutnoj upravnoj strukturi države Bosne i Hercegovine, ali ima značajan kulturno-historijski identitet koji je formiran kroz mnoge historijske i ekonomske događaje.