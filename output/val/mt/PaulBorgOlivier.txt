Paul Borg Olivier (Valletta, 1 ta' Settembru 1969) huwa politiku Malti, li serva bħala Sindku tal-Belt Valletta u huwa attwalment is-Segretarju Ġenerali tal-Partit Nazzjonalista.
Borg Olivier studja l-liġi fl-Università ta' Malta. Ħareġ għall-elezzjoni fuq id-distrett li jinkludi l-Belt Valletta mal-Partit Nazzjonalista fl-1996, 1998 u 2003. Kien Viċi-Sindku tal-Belt bejn l-1993 u l-1999 u s-Sindku tagħha bejn l-2000 u l-2008.
Kien elett Segretarju Ġenerali tal-Partit Nazzjonalista fis-27 ta' Ġunju, 2008.Paul Borg Olivier huwa n-neputi tal-Prim Ministru Giorgio Borg Olivier, li Malta kisbet l-indipendenza taħtu, u bin iben Paolo Borg Olivier, li kien Ministru Nazzjonalista.
Dr Borg Olivier kiteb id-daħla għall-ktieb ta' Frans Sammut, Bonaparte à Malte.