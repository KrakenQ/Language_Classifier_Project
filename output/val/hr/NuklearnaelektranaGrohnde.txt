Nuklearna elektrana Grohnde je nuklearna elektrana u općini Hamelin-Pyrmont, u njemačkoj saveznoj pokrajini Donja Saska. Ima jedan nuklearni reaktor snage 1 430 MW, s 193 nuklearna gorivna elementa, a koristi kao nuklearno gorivo i obogaćeni uranij i MOX gorivo (koristi plutonij iz nuklearnog oružja). U godinama 1985., 1986., 1987., 1989., 1990. i 1998. nuklearni reaktor je proizvodio najviše električne energije u svijetu od svih reaktora. Nuklearni reaktor je tlačni reaktor PWR koji ima 4 rashladna sustava, koji se nalaze pod visokim tlakom. U krugu od 10 kilometara oko Nuklearne elektrane Grohnde živi oko 80 000 stanovnika. Najbliži gradovi u okolici su Hannover (50 km udaljen), Hildesheim (35 km), Paderborn (55 km) i Bielefeld (60 km). Nuklearna elektrana Grohnde koristi rashladnu vodu iz rijeke Weser.