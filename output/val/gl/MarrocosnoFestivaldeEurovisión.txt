Marrocos só participou no Festival da Canción de Eurovisión unha vez, en 1980 cando Israel non participou no festival. Logo dun pobre resultado, Hasan II de Marrocos xurou que o país nunca máis participaría no festival. Aínda que xeograficamente non forma parte de Europa, Marrocos é elixible para participar xa que é un membro da Unión Europea de Radiodifusión.
En 1980, Samira Saïd terminou no 18º lugar con tan só 7 puntos do xurado italiano. A TVM suscitouse para participar no 2008. O goberno valorou positivamente que Marrocos podería aproveitar a popularidade da música marroquí en Europa apoiado no feito de que este xénero musical é moi parecido á música turca e Turquía obtivera éxitos notables en edicións anteriores. Con todo e segundo as regras do concurso, o país estaría obrigado a retransmitir todo o festival na súa totalidade. Actualmente, TVM retransmite o festival cada ano pero non mostra aqueles aspectos que puidesen desentoar coa liña oficial do goberno marroquí. Así por exemplo se existe algo que vaia en contra das leis locais (por exemplo mostrar demasiado - Silvía Night, The Jet Set - ou letras contrarias ao islam - Lordi) transmite publicidade, o cal non podería facer se participase. Ao final decidiuse non participar.
A estación comercial 2M TV enviou a súa solicitude de pertenza á UER para que Marrocos poida participar dentro do Festival da Canción de Eurovisión e no Festival de Eurovisión Junior. A UER mantén á estación como candidata, e polo tanto non poderá participar.