Ахметбек Ысқақұлы (1872-1937), Мұхтар Әуезовтің туған ағасы Қасымбектің қайын атасы. Абайдың інісі - Ысқақтың баласы. Сауатты, ел арасында аузы дуалы атанған беделді адам болған. Абайдың өмірі мен шығармашылық жолын жақсы білген, ағасы Кәкітай Ысқақов ұлы ақынның жинағын шығару жолындағы ізденісіне қол ұшын беріп, ат салысқан. Ахметбектің тұңғыш қызы Ғалияны Әуезовтің ағасы Қасымбек алған. Ғалия Қасымбектің қазасына шыдамай, құсадан 1914 ж. қайтыс болған. Ахметбек «Алашорданың» көсемдері Шыңғыстауға көлгенде, оларды қарсы алған. Әуезов Мағауия Абайұлының қызы Кәмилаға үйленгенде, Турағұл Абайұлы екеуі бата берген. 1928 ж. Құнанбайдың ұрпағы ретінде тәркіге шырап, қуғынға түскен. 1937 жылғы жазалау науқанында жазықсыз жазаға ілінген. Әуезов Абайдың өмірі мен шығармашылығы туралы деректердің біразын осы Ахметбектен жазып алған.