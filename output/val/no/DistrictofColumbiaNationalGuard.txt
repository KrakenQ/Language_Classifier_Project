District of Columbia National Guard er nasjonalgarden i District of Columbia. Den består av land- og luftstyrker som er underlagt USAs president, i motsetning til nasjonalgarden i USAs delstater, der delstatens guvernør er øverstkommanderende inntil styrkene eventuelt beordres til føderale oppdrag. Borgermesteren i District of Columbia kan anmode om bistand til å slå ned opptøyer og håndheve loven, men det er ingen kommandokjede mellom borgermesteren og nasjonalgarden.Hovedkvarteret er D.C. Armory, som ligger ved siden av Robert F. Kennedy Memorial Stadium.
Blant avdelingene i DC National Guard er 113th Wing, som opererer jagerflyet F-16 Fighting Falcon og transportflyet C-40 Clipper fra Joint Base Andrews i Maryland.