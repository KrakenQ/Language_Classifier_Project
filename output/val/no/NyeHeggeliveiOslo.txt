Nye Heggelivei er en vei er en vei som går fra Sørkedalen i bydel Vestre Aker i Oslo og innover i Nordmarka. Den går nordvestover fra  Langliveien ved Pipenhus (Sørkedalen 916) vest for Langlielva. Ved Midtre Lysedammen møtes den av Gamle Heggelivei. Etter Lysedammene krysser veien grensen til Ringerike kommune og fortsetter via et veikryss øst for Gopletjern og langs nordøstsiden av Søndre og Nordre Heggelivann. Den samme veien er på mange kart merket med bare «Heggeliveien». Gården Heggelia, som er opphav til Heggeli-navnene, ligger ved nordbredden av Nordre Heggelivann, i Ringerike kommune.
Navnet Nye Heggelivei ble vedtatt i 2014.

