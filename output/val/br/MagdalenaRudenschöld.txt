Magdalena Rudenschöld, pe Magdalena Charlotta Rudenschöld, anavezet ivez evel  Malla Rudenschöld, ganet d'ar 1añ a viz Genver 1766 ha marvet d'ar 5 a viz Meurzh 1823 e Stockholm, a oa ur vaouez eus noblañs Sveden hag un iriennerez svedat, e dibenn an XVIIIvet kantved. Kemer a reas perzh en irienn Armfelt, a-enep ar gouarnamant e 1792, tamallet e voe dezhi bout treitourez, staget ouzh post-ar-vezh, ha kondaonet da vezañ bac'het a-hed he buhez. Hervez unan eus ar gondaonidi all eo dre garantez he devoa kollet he fenn.