​​Дон ​Франсишку де Алмейда (на португалски: Francisco de Almeida​), известен също като Великият Дон Франсишку, ​е ​португалски ​благородник, ​военен и ​пътешественик-изследовател. ​
​​Проявява се като съветник на крал Жуау II и по-късно във войните срещу маврите и при Превземането на Гранада през 1492 г.​ През 150​5​ ​г. е назначен от крал Мануел I Щастливия за първи губернатор и вицекрал на Португалска Индия (Estado da Índia). ​На Алмейда се приписва установяването на португалска хегемония в Индийския океан с победата в морската Битка при Диу през 1509​ г​. ​Преди да може да се завърне в Португалия, Алмейда е убит от местни хора в Южна Африка през 1510​ г​. ​Неговият син ​Лоуренсо де Алмейда ​също е убит в Битката при Чаул ​през 1508​ г​.