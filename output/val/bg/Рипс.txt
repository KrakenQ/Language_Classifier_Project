Рипс е вид сплитка в тъкачеството и платът, получен чрез нея, с изпъкнали нишки по дължината му. Най-често използвани за направата му са памук или коприна. Рипсът е мека плътна тъкан с еднаква предна и задна част и стегната структура с ясно изразен релеф, образуван от специфичното преплитане на нишките. Рипсът е еластичен при опъване напречно на нишките и сравнително по неразтеглив, когато това е надлъжно, по посока на нишките. Релефът на рипса наподобява лицевия релеф на джинсовия плат, но за разлика от него е двустранен.