У̀лтимейт (наричан още „Ултимейт Фризби“) е колективен, безконтактен спорт играещ се с летящ диск (фризби) на терен с дължина 100 m и ширина 37 m. Играе се от два отбора с по 7 души като точки се отбелязват, когато дискът се подаде на съотборник намиращ се в крайната зона на противниковия отбор (на английски: end zone). Част от фундаменталните правила се състоят в това, че играчът държащ диска няма право да се движи, но е свободен да го подаде на всеки свой съотборник намиращ се в рамките на игралното поле. Пресечени пасове и неосъществени такива водят до загуба на диска от атакуващия отбор и той се взема от противниковия отбор.Още от самото си създаване през 60-те години на 20 век до днес спортът се играе без рефери (с изключение на професионалната лига в САЩ), а се разчита на честната игра и преценка на всеки играч поддържайки по този начин „духа“ на играта (на английски: „spirit of the game“).