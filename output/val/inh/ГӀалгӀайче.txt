ГIалгIайче (я) e ГIалгIай Мохк (ба) е ГIалгІай Республика (я) (эрс: Ингушетия, Республика Ингушетия) —  Россе Федерацера республика. Даькъастен федеральни гома лоаттамá юкъейоагIаш я.
ГӀалгӀай Республика на́нагIа́ла Магас я. Паччахьалкхен мотт — гIалгIай, эрсий ба.
ГIалгIай мехка гIай (доазув) малхбузехьа гIинбухехьа ХIирий мехкацеи, ГIаьбартe-Малкхарой мeхкацеи да, малхбоалехьа — Нохчий мeхкаца, зIилбухехьа ГIалгIайчен гIай Гуржий мeхкаца да, из цхьатара нийслу Эрсечен паччахьалкхен гIайнаца.
Мехка йIоахал гIинбухехьара зIилбухенга 144 км я, малхбузехьара малхбоаленга — 72 км.
ГIалгIай Республика кхеллай 1992 шера Этинга 4 дийнахьа.
ГӀалгӀайче арен йоаккхалах лаьрхIача эггара зIамагIа йола регион я Россе Федераце, федеральни лоадам бола пхьанаш лоархӀаш ца хилча.