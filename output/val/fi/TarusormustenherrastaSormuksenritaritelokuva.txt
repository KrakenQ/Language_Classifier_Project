Taru sormusten herrasta: Sormuksen ritarit (engl. The Lord of the Rings: The Fellowship of the Ring) on  vuonna 2001 ensi-iltansa saanut ensimm√§inen osa Peter Jacksonin ohjaamasta Taru sormusten herrasta -elokuvatrilogiasta, joka pohjautuu J. R. R. Tolkienin fantasiaromaaniin Taru sormusten herrasta. Elokuvaa seuraavat elokuvat Kaksi tornia ja Kuninkaan paluu.
Elokuva tuotti maailmanlaajuisesti yli 887 miljoonaa dollaria ja oli vuoden 2001 toiseksi eniten tuottanut elokuva. Julkaisun aikaan elokuva oli kaikkien aikojen viidenneksi eniten tuottanut elokuva maailmassa. Elokuva oli Suomessa vuoden 2002 katsotuin elokuva yli 548 000 katsojalla ja sai kaikkiaan Suomessa elokuvateatterilevityksen aikana yli 715 000 katsojaa.Elokuva sai kolmetoista Oscar-ehdokkuutta ja voitti palkinnot parhaasta musiikista, erikoistehosteista, kuvauksesta ja maskeerauksesta.