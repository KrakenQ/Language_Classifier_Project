„BlackBerry Limited“ – Kanados telekomunikacijų ir bevielių įrenginių bendrovė. Kompaniją „BlackBerry Limited“ 1984 metais įkūrė du studentai inžinieriai – Douglas Freginas ir Mike’as Lazaridis. Kanados mieste Vaterlo veikianti RIM buvo pirmoji Šiaurės Amerikos kompanija, plėtojusi bevielę įrangą ir sistemas. Itin daug dėmesio ji teikė mobiliųjų komunikacijų rinkai skirtiems pažangiems bevieliams sprendimams. Tačiau didžiausią sėkmę ir tarptautinį žinomumą BlackBerry Limited atnešė 1999 metais pristatytas ir mobiliojo e. pašto standartu visame pasaulyje tapęs „BlackBerry“. Jis iš karto tapo bendrovių vadovų ir technofilų skiriamuoju ženklu. Jau pirmaisiais metais „BlackBerry“ sukūrusi Kanados kompanija „Research In Motion“ suskaičiavo 25 000 šio prietaiso naudotojų. O nuo tada jo populiarumas tik didėjo.