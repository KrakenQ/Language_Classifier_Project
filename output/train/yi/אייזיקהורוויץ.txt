רבי אלעזר יצחק אייזיק הורוויץ איז דער דריטער זון פון ר' הערשעלע ספינקער. ער איז אן איידעם ביי ר' יחזקאל שרגא מערץ, אנדערע רופן אים ר׳ אייזיק ספינקער.
ווען זיין טאטע איז אוועק האט ער איבערגענומען דעם טאטענ'ס בית המדרש צוזאמען מיט זיין ברודער ר' אביש הורוויץ, און זיי האבן זיך איינגעטיילט און צוזאמען געפירט טיש.
זעקס וואכן שפעטער אום שמיני עצרת איז זיין שוויגער אוועק, ווען עס איז געקומען צו הקפות איז ער אוועקגעגאנגען און האט פארוואנדעלט זיין שוויגער'ס הויז אין א בית המדרש און געטאנצט דארט די הקפות. דערביי האט ער זיך אנגעהויבן רופן אדמו"ר מתולדות צבי ספינקא.
צו קענען בויען א גרויסע שול, האט ער געקויפט א פלאץ אויף דער שכינות'דיגער ראטלידזש סטריט אין וויליאמסבורג, 9000 קוואדראט פיס גרויס, ווי מ'פלאנט אויפצובויען א פראכטפול ביה"מ מיט א מקוה.
ער האט היינט א ביהמ"ד און מקוה אין קרית יואל אויף טעטש קארט און די געגענט פון עצי תמרים, מען זאגט אז אין קרית יואל האט ער בערך 200-300 נאנטע מענטשן; דער ביהמ"ד הייסט אויך תולדות צבי.
ער האט ארויסגעגעבן פון זיין טאטן דעם ספר תולדות צבי על התורה - זמירות זכרון צבי - ספר הקדמות.
ער פראוועט שלוש סעודות'ן מיט פייערדיגע תורות ווי אפטמאל קען מען אראפלאזן אפאר טרערן, צו זיינע שלוש סעודות'ן קומט מען הערן פון די גאנצע שטאט, און צו דעם איז ער א געוואלדיגער בעל מחדש ביי זיינע תורות קען מען איינקויפען אסאך ידיעות אויף זייער א ברייטן פארנעם ווי ער שטעלט אלעס צוזאם ווינדערלעך אויף א מייסטערהאפטיגן אופן.
ער האט זיך געבויט א ביזדערוויילע נייע ביהמ"ד אויף פען סטריט ווי עס האט שוין אין די הייליגע טעג געדאווענט איבער צוויי הונדערט אידן. אויך איז ער באוואוסט מיט זיין התמדת התורה וואס מען זאגט אויף אים אז ער קען לערנען 5-6 שעות רצופות אן איין הפסק.
ער דאווענט א יעדן טאג אין דער וואך וותיקין (חוץ שבת, יום טוב, און חול המועד). ער דאווענט שנעל, אזוי פלעגט אויך זיין טאטע רבי הערשעלע דאווענען
ער איז ארומגענומען מיט לייבן גבאים די בארימטע משפחת שפיטצער קינדער און אייניקלעך פון הרב יעקב אלימלך שפיטצער שליט"א מנל רוחני ת"ת סאטמאר (מהרי"י) מאנסי
זיין הויפט גבאי איז הרה"ח יצחק ברוך שפיטצער וואס פירט דעם הויף מיט א געניטער האנט א שטייגער ווי ר' משה גבאי אין סאטמאר