חולון קנופ באן סטאנציע איז א באן סטאנציע פון ישראל באנען אין חולון אויף דער ליניע הוד השרון—יבנה. די סטאנציע געפינט זיך צווישן די צוויי טראקטן פון  דעם איילון שאסיי ביים חולון ראג.
מען האט געעפנט די סטאנציע דעם 25סטן סעפטעמבער 2011 אויף דער נייער פארשטאטישער ליניע וואס באדינט די שטעט חולון, בת ים און ראשון לציון.
נאנט צו דער סטאנציע האט מען געעפנט א פארקהויז פאר 120 אויטאס.

אין 2012 האט מען געעפענט די פארלענגערונג פון דער ליניע ביז יבנה. שפעטער האט מען פארלענגערט די ליניע צו באהעפטן מיט די ליניע קיין אשדוד און אשקלון, און אין סוף 2013 האט מען פארלענגערט די ליניע קיין שדרות.