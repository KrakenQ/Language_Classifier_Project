Wyatt Halliwell je fiktivní postava z amerického seriálu Čarodějky (Charmed), dlouhoočekávané dítě čarodějky Piper a jejího manžela světlonoše Lea Narodil se až dva roky po svatbě, díky zraněním způsobeným boji s démony Piper nemohla počít. Z cesty do budoucnosti Piper viděla, že bude mít dceru - jako každá Halliwellová v rodině, ale nakonec se překvapivě narodil chlapec.
Wyatt se jednou má stát nejmocnější bytostí dobra, a proto se ho snaží démoni zabít nebo alespoň převést na stranu zla. Jeho narození bylo předvídáno proroctvím o dvakrát požehnaném dítěti, jehož příchod předznamená den, kdy zmizí veškerá magie, která se znovu objeví až s jeho narozením. Schopnosti získal téměř po početí, léčil matčina zranění už když byl v děloze, stejně jako prohození schopností matky a otce, když vycítil ohrožení jejich vztahu.
Obrácení Wyatta ke zlu se již jednou podařilo - to byl důvod příchodu mladého světlonoše Chrise Perryho z budoucnosti, ovládané „zlým“ Wyaattem. Později se ukázalo, že Chris je ve skutečnosti chlapcův mladší, ještě nenarozený bratr. Chrisovo poslání se zdařilo, takže v budoucnosti se z Wyatta stal pokračovatel tradic rodu Halliwellů - ničitel démonů a navíc světlonoš.