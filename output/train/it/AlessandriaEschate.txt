Alessandria Eschate (greco: Ἀλεξάνδρεια Ἐσχάτη, latino: Alexandria Ultima, significato: "Alessandria la lontanissima") fu fondata da Alessandro Magno nell'agosto del 329 a.C. come base avanzata  settentrionale del suo impero, in Asia centrale. Fu fondata nella parte sud-occidentale della valle di Fergana, sulla sponda meridionale del fiume Iaxartes (oggi chiamato Syr Darya), sul luogo dell'odierna città di Chujand, in Tagikistan.
Alessandro eresse un muro di mattoni lungo 6 chilometri attorno alla città che, secondo gli storici del tempo, fu completato in soli 20 giorni. Come in molte altre città fondate da lui, un gruppo di suoi veterani vi si stabilì permanentemente.