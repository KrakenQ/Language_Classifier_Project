La Costa di Ningaloo è un patrimonio dell'umanità, riconosciuto come tale dall'UNESCO nel 2011, situato nella zona costiera dell'Australia Occidentale. Il sito, che occupa una superficie di circa 7 050 km², si trova a circa 1 200 km dalla città di Perth, nell'Oceano Indiano orientale. Lungo la costa si trova la Ningaloo Reef (barriera corallina di Ningaloo), che con la sua lunghezza di 260 km, è l'unica grande barriera corallina posta nelle vicinanze della terraferma.
La costiera e la barriera corallina devono il loro nome alla parola in lingua aborigena Wajarri ningaloo, che significa "promontorio", "acque profonde" o "alta scogliera che si avvicina al mare". Il popolo Yamatji dei clan di Baiyungu e Yinigudura hanno abitato quest'are per oltre 30 000 anni.