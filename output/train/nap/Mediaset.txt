Mediaset è n'azienda taliana ca se occupa d''a cummunecazzione televisiva, quotata d''a Borsa Taliana e cuntrullata d''a holding Fininvest, n'assuciazzione criata 'a Silvio Berlusconi. Je 'o primmo gruppo 'e network televisive taliane (prencepale cuncurrente d''a RAI), nata int''o 1995 p''a spartezzione 'e ll'attività tv d''a finanziaria madre.
'A sede legale 'e Mediaset sta a Milano in via Paleocapa 3, e chella prencepale sta a Cologno Monzese (Milano) int''o viale Europa, addò sta 'o centro d''a pruduzzione tv. N'ato centro 'e pruduzzione sta a Milano Due (Palazzo d''e Cigne) addò ce stanno 'e redazzioni 'e Studio Aperto, TG4 e Striscia la notizia. A Segrate, int'a nu palazzo chiammato TOC, ce sta nu muderno centro 'e 'missione diggitale d''o signale e 'e studie addò venéne riggistrate televennite e telepromuzzione pe' canale normale e pe' Mediashopping. A Romma ce sta 'o centro d''a pruduzzione Elios e 'o Centro Safa Palatino, addò venéne riggistrate 'e programme d'apprufondimiénto giurnalisteco comme Matrix, TG5 e addò ce stanno 'e redazzioni romane 'e TG4 e Studio Aperto. Pe' quacche pruduzzione vénene ausate 'e triate 'e Cinecittà.
'A Mediaset téne n'attività pure int''a Spagna, grazzie ô pussesso d''o 50,13% 'e Telecinco (criato sempe 'a Berlusconi e addiventato 'o primmo canale spagnole p'ascolte).