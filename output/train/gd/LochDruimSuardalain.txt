'S e loch ann an Alba a tha ann an Loch Druim Suardalain. Tha e  suidhichte ann an Asaint mu mhìle san àird an iar air Loch Inbhir agus mu leth-mhìle san àird an ear-dheas air Loch na Doire Daraich.
Tha an loch mu 3/4 mìle (1,2 km) a dh'fhad agus tha an leud aige mu  ¼ mile (400 m) aig an àite as leathainne. San farsaingeachd tha e mu 1/6 mile (267 m) a leud. Tha Loch Druim Suardalain cho mòr ri 79 acair agus tha an àrainn drèanaidh aige cho mòr ri beagan a bharrachd na 13 mìle ceàrnagach.  'S e beagan a bharradh na 10 troigh (3 m) an domhainneachd mheadhanach aige le 31 troigh (9,50 m) aig an àite as doimhne.
Tha bàrr uisge an locha mu 134,5 troigh (41 meatair) os cionn na mara.
Thèid an loch a lìonadh tro Abhainn Bad na h-Achlaise le uisge bho Loch na Gainimh agus sruthaidh an t-uisge a-mach às an loch tro Uigh a' Bhalgain gu Loch na Doire Daraich.
Air bruach a thuath tha Glencanisp Lodge ann, taigh-seilg a chaidh a thogail anns na 1800an aig àm Bhictorianach.  An diugh tha e aig an Assynt Foundation a bhios ga chleachdadh mar thaigh fèin-frithealaidh air mhàl airson bhuidhnean.
Tha rathad bho Loch an Inbhir a' dol seachad air Loch Druim Suardalain gus an taigh-seilg, an uair sin tha dìreach cas-cheum ann a leanas air adhart.