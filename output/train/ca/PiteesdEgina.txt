Pitees (Pytheas o Phytes, Πυθέας) fill de Lampó, fou un dels guanyadors als jocs nemeus i la seva victòria fou celebrada en unes odes per Píndar. Fou també un militar grec. Era natural d'Egina. Era a un dels tres vaixells grecs estacionats a l'illa de Sciatos, quan els vaixells foren capturats pels perses poc abans de la batalla de les Termòpiles; es va destacar tant a la lluita que els perses li van retre honors; a la batalla de Salamina, el vaixell persa (un vaixell de Sidó) en el qual anava presoner, fou capturat per un vaixell d'Egina i així va recuperar la llibertat. El seu fill Lampó va estar present a la batalla de Platea, i va aconsellar a Pausànies d'Esparta de venjar la mort de Leònides d'Esparta mutilant el cos del general persa Mardoni.