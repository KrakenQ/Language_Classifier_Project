Les eleccions presidencials de l'Uruguai de 2004 van tenir lloc el dia 31 d'octubre del 2004, en una primera i única volta, amb la intenció d'escollir un nou president de la República Oriental de l'Uruguai, càrrec que, fins a la data, ocupava Jorge Batlle Ibáñez des de l'1 de març de 2000.
El candidat del Front Ampli, Tabaré Vázquez, va sortir elegit president amb el 50,45% dels vots escrutats. Això va suposar un triomf històric de l'esquerra i dels socialistes, ja que el país sempre havia estat governat pels partits tradicionals de dreta.