Першая чачэнская вайна — баявыя дзеянні паміж Расіяй і непрызнанай Ічкерыяй, якія пачаліся 11 снежня 1994 года і скончылася 31 жніўня 1996 года. Баявыя дзеянні ў асноўным адбываліся ў Чачні. Вайна пачалася зімой 1994—1995 гадоў з баёў за горад Грозны. Затым баі перамясціліся ў горную частку Чачні. ТэрарыстШаміль Басаеў у 1995 годзе ўчыніў наезд у гарадок Будзёнаўск, дзе захапіў бальніцу й радзільны дом, што прымусіла расіян абвясціць аб перамір’і і пачаць перагаворы з чачэнцамі. У 1996 годзе чачэнцы захапілі Грозны й пасля перагавораў з расіянамі дамагліся вываду расійскіх войскаў з Чачні.
12 мая 1997 года ў Маскве прэзідэнты Ічкерыі і Расіі Аслан Масхадаў і Барыс Ельцын адпаведна падпісалі на расійскай мове Дагавор аб міры і прынцыпах узаемінаў, які набыў моц у дзень падпісання. Дамоўныя бакі ўзялі на сябе абавязкі: 1. «назаўсёды адмовіцца ад прымянення і пагрозы прымянення сілы пры вырашэнні ўсялякіх спрэчных пытанняў»; 2. «будаваць свае дачыненні ў адпаведнасці з агульнапрызнанымі прынцыпамі і нормамі міжнароднага права».