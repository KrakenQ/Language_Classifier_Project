L’univèrsitât de Savouè Mont Blanc (USMB) (l’université Savoie Mont Blanc en francês), los ôtros côps dènomâ univèrsitât de Savouè (université de Savoie en francês) et oficièlament entitulâ univèrsitât de Chambèri (université de Chambéry en francês), est un’univèrsitât francêsa, que sè trôve diens los dèpartaments de Savouè-d’Avâl et Savouè-d’Amont, ples justament sus les comenes de Chambèri, Le Borgèt et Jâcob en Savouè-d’Avâl et Èneci en Savouè-d’Amont.

El at étâ fêta en 1979 dês los coléjos univèrsitèros fêts dês l’an 1960, et pués est membro fondator du PREE Univèrsitât de Grenoblo dês julyèt 2010. El at optâ en 2014 por le statut d’associyê de la ComUE Univèrsitât Grenoblo-Ârpes.