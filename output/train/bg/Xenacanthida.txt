Xenacanthida (или Xenacanthiformes) е разред от праисторическиакули, които се появяват през ранния карбон. Разредът включва семействата Xenacanthidae, Diplodoselachidae и Orthacanthidae. Най-значимите членове на групата са представителите на родовете Xenacanthus и Orthacanthus. Някои Xenacanthus може би са достигали дължина до четири метра. Тази група акули са обитавали сладководни води. Някои видове имали големи назъбени шипове, простиращи се назад от врата по тялото. Xenacanthus се отличавали с характерни зъби. Базата или основата на всеки зъб е имала чифт подобни на кука корени. Повечето Xenacanthus измират в края на перм в масовото измиране перм-триас и само няколко вида оцеляват до триаския период.