Анастасия Чайковская (æмкъайады Манахан), Аннæ Андерсон дæр (райгуырды бон бæрæг нæу, фæзиан 1984 азы 4 февралы Шарлоттсвиллы, штат Вирджини, АИШ), фæстаг Уæрæсейы император Николай II-ы чызг Анастасия йæхи чи хуыдта, уыцы цалдæр сылгоймæгтæй зынгонддæр.
Иу версимæ гæсгæ Чайковская æцæгæй уыд польшæйаг Францискæ Шанцковскæ, Берлины рамудзæн æрмæг уадзæг заводы кусæг. Йæ амæлæты боны фæстæ ДНК-анализ сбæлвырд кодта, сылгоймаг Шанцковскиты мыггагмæ æнæмæнг хæстæгдзинад кæй дары, уый. Анастасия Чайковская йæ царды стыр хай арвыста рынчындæтты, уыд психикон рынчын. Уый чи зыдта, загътой-иу, польшæйаг зæхкусæгæн тынг хорз йæхи дарын зоны, зæгъгæ.