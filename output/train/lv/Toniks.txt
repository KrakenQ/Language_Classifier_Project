Toniks ir gāzēts dzēriens, kurā ir izšķīdināts hinīns. Sākotnēji toniku izplatīja kā profilaktisku līdzekli pret malāriju. Mūsdienās toniku dzer īpašās rūgtās garšas dēļ, tāpēc hinīna daudzums ir daudz mazāks, bet toniks satur lielu daudzumu cukura. Toniku izmanto alkoholiskā kokteilī — džins un toniks.
Hinīns ir ļoti fluorescējoša viela, tāpēc toniks ultravioletajā gaismā spīd. Tā kā hinīnam ir blakusparādību risks, daudzas valstis tā daudzumu dzērienos ierobežo.