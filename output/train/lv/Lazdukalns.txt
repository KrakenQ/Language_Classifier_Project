Lazdu kalns (arī Lazdukalna pilskalns, Lazdukalns) ir pilskalns, kas atrodas Gulbenes novada Beļavas pagastā, uz ziemeļiem no valsts autoceļa P27 (Smiltene — Gulbene), iepretim Ozolkalna ciemam.
Pilskalnu aprakstījis Ernests Brastiņš, kurš to uzmērījis 1926. gadā. Viņš apraksta, ka kalns pacēlies pār apkārtni apmēram 15 metrus. Plakums 60 x 75 metri. Kalnam redzamas ieeju vietas. Kultūrslānis blāvs, bez atradumiem.
Savulaik Blomes muižas īpašnieks pilskalnā esot ierīkojis parku ar pastaigu takām. Ar kalnu saistās teikas par pili.