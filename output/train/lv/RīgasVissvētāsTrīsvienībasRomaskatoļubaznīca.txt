Rīgas Vissvētās Trīsvienības Romas katoļu baznīca ir Latvijas Romas katoļu baznīcas dievnams Rīgā, Latvijā. Atrodas Augusta Deglava ielā 63.
Baznīcas celtniecība tikusi uzsākta 2000. gadā, bija plānots, ka tās celtniecība tiks pabeigta 2003. gadā, tomēr termiņš vairākas reizes ticis pārcelts, celtniecība tika pabeigta 2006. gadā. Ēkas projekta autori ir Uģis Šēnbergs, Vita Balode, Zigurds Greivulis, Zigmars Jauja, Edmunds Rimkus un Māra Šēnberga. Šī ir pirmā uzceltā katoļu baznīca Rīgā pēdējo 50 gadu laikā.Baznīcā esošā altārglezna, kuras autors ir Ēriks Pudzēns, ir viena no vislielākajām Latvijā.