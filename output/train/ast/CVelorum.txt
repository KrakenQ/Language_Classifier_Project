C Velorum (C Vel / HD 73155 / HR 3407) ye una estrella na constelación de Vela, que representa la vela del Argo Navis.
Tien magnitú aparente +4,99 y, d'alcuerdu al nuevu amenorgamientu de los datos de paralax del satélite Hipparcos, alcuéntrase a 849 años lluz de distancia.
C Velorum ye una xigante naranxa lluminosa de tipu espectral K1.5II con una temperatura efectivo de 4400 K.
Ye 1058 vegaes más lluminosa que'l Sol y, ente les xigantes, forma parte del grupu de les más lluminoses, siendo la so lluminosidá comparable a la de β Coronae Australis, π Herculis o N Velorum, esta postrera tamién en Vela.
Como exemplu cabo reseñar que C Velorum ye 5 vegaes más lluminosa que la brillosa Arturu (α Bootis) pero ta 24 vegaes más alloñada qu'ella.
C Velorum xira sobre sigo mesma con una velocidá de rotación midida de 3,1 km/s, anque esti valor representa namái una llende inferior.
El so conteníu metálico ye menor que'l del Sol, siendo'l so índiz de metalicidá [Fe/H] = -0,4.
La teoría d'estructura y evolución estelar dexa envalorar la masa de C Velorum ente 2,78 y 3,98 mases solares.
El valor llográu por astrosismoloxía —ciencia qu'estudia la estructura interna de les estrelles pulsantes per aciu la interpretación de les sos espectros de frecuencia— ye de 3,3 ± 1,1 mases solares, en concordanza coles cifres anteriores.C Velorum nun tien de confundir se con c Velorum (HD 78004), tamién xigante naranxa.