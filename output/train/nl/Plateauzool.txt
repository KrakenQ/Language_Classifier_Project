Plateauzolen zijn dikke schoenzolen, die de drager groter doen lijken dan hij of zij is, ook wanneer de schoen geen hoge hakken heeft. De hoogte van een plateauzool varieert tussen ongeveer 2 cm en 10 cm. Schoenen met plateauzolen worden vaak gedragen in de subcultuur Lolita, die heel erg populair is in Japan.
Plateauschoenen werden zowel door meisjes als door jongens veel gedragen in de hippie-periode of de jaren 1970. Behalve schoenen bestaan er ook laarzen met plateauzolen. In de lente en zomer van 2015 leefden plateauzolen weer helemaal op. Er ontstond een trend binnen de subcultuur hipster waarin plateauzolen sandalen veel gedragen werden.