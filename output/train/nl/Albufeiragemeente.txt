Albufeira (IPA: [ɐɫβuˈfɐjɾɐ]) is zowel een stad als een gemeente en badplaats, gelegen in het district Faro in de Algarve, de zuidelijkste provincie van Portugal. Albufeira is gelegen aan de Atlantische Oceaan en had in 2001 13.646 inwoners. Het inwoneraantal van de gemeente Albufeira in 2011 was 40.828. in een gebied van 140.66 km². Albufeira beschikt over een moderne jachthaven, golfterreinen en vele stranden.
Albufeira is van oorsprong een vissersplaats, doch is de laatste decennia uitgegroeid tot een van de belangrijkste en drukste toeristische badplaatsen van Portugal. De meeste toeristen komen via de Luchthaven van Faro, een ritje met de auto van ongeveer 40 minuten.