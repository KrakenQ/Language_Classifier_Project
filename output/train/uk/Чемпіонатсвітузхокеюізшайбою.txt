Чемпіонат світу з хокею із шайбою — щорічне змагання, яке організовує Міжнародна федерація хокею із шайбою з 1920 року. Спочатку турнір проводився в рамках Олімпійських ігор (у 1920 році в рамках літніх ігор, в 1924 і 1928 спільно з зимовими іграми). З 1930 року змагання стало щорічним за винятком 1940 — 1946 років не відбулись через Другу світову війну; 1980, 1984, 1988 років через Зимові Олімпійські ігри, а чемпіонат світу 2020 року скасували через пандемію коронавірусу. Аж до 1968 року в роки проведення Зимових Олімпіад Олімпійський турнір з хокею з шайбою вважався також чемпіонатом світу. До 1991 в рамках світової першості проходили також чемпіонати Європи з хокею.