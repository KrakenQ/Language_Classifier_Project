Highest Hopes — The Best of Nightwish — це четверта збірка пісень фінської симфо-метал групи Nightwish . Їх перша повна збірка Tales from the Elvenpath вважалася багатьма фанатами неповною, оскільки вона містить треки лише з альбомів Oceanborn, Over the Hills and Far Away, Wishmaster та Century Child повністю проігнорувавши першу роботу музикантів, альбом Angels Fall First та одну з найуспішніших робіт групи, альбом Once. Ця ж збірка містить пісні з усіх попередніх альбомів Nightwish, плюс кавер версію на пісню групи Pink Floyd High Hopes (версія виконана наживо на лімітованому виданні релізу). 
Highest Hopes був випущений у трьох різних форматах: Стандартна версія, Спеціальна версія та Розширена на 2 CD. На додаток до звичайної версії, Спеціальна версія була випущена з деякими змінами, а саме на ній був замінений трек «Deep Silent Complete» на популярнішу кавер-версію пісні The Phantom of the Opera, він також містить бонусний DVD на якому є три пісні записані наживо під час Mera Luna Festival в Гільдесгаймі, Німеччина в 2003 році . 
Розширена версія на 2 CD містить: на першому диску стандартну версію альбому, на другому бонус-треки з різних альбомів та бонусний DVD-диск, який містить десять видео трреків. Композиції 1-3 є пісні записані наживо під час Mera Luna Festival в Гільдесгаймі, Німеччина в 2003 році, і є ідендичними тим, що є на DVD-диску Спеціальної версії видання. Композиції 4-6 офіційні відеокліпи групи та 7-10 відео, що були зняті під час Summer Breeze Festival в Німеччині в 2002 році. Всі версії мають в своєму трек-листі пісню «Sleeping Sun» (Версія 2005 року) та кавер версію на пісню групи Pink Floyd High Hopes, від якої збірка і бере свою назву . 
Альбом був сертифікований Платиною в Фінляндії, за понад 40 000 проданих примірників, в той саме день коли був випущений та Золотом у Норвегії за 20 000 проданих копій. Крім того, він став найприбутковішим альбомом у Фінляндії 2005 року, було продано понад 65 000 примірників, сертифікований подвійною платиною. На сьогоднішній день вже продано понад 103.000 копій.