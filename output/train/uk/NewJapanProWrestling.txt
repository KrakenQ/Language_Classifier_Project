New Japan Pro Wrestling — головна професійна федерація реслінгу в Японії, яку в червні 1972 році заснував Антоніо Інохі. У 2005 році Інохі продав компанію одному з найбільших розробників комп'ютерних ігор Yuke's. New Japan Pro Wrestling транслюється по ТБ на телеканалі TV Asahi, а також є другою федерацією професіонального реслінгу за відвідуваністю у світі після World Wrestling Entertainment (WWE). Від початку створення (у 1972 році) і по 1986 р. New Japan Pro Wrestling входила до National Wrestling Alliance. NJPW відома своїм співробітництвом з ММА та іншими професійними промоушенами реслінгу, як-от World Wrestling Entertainment, World Championship Wrestling, Total Nonstop Action Wrestling, WAR, Ring of Honor, Pride Fighting Championships і Jersey All Pro Wrestling. Найбільша реслінг-подія, яку організовує NJPW називається «Королівство Реслінгу» і проходить 4 січня в Tokyo Dome.