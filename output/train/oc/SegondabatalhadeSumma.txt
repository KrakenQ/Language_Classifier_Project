La segonda batalha de Summa se debanèt dins lo corrent de la Guèrra d'Ivèrn dau 1èr au 15 de febrier de 1940. Foguèt la consequéncia d'una ofensiva sovietica còntra l'armada finlandesa dins lo sector dau vilatge de Summa lòng de la rota de Leningrad a Viipuri. A partir dau 11, lei Sovietics capitèron pauc a pauc de rompre lei linhas finlandesas que mancavan d'armaments anticarris. Lo 12, una còntra-ofensiva mau capitèt e divèrsei traucadas aguèron luòc dins d'autreis endrechs dau frònt entraïnant una retirada generala dei Finlandés.
Lei pèrdas dei dos camps son desconegudas mai foguèron importantas. Aquò èra un problema grèu per lei Finlandés que tenián una populacion fòrça limitada a respèct d'aquela de l'Union Sovietica. Ansin, Helsinki acceptèt d'acomençar de negociacions lo 29 de febrier e de cedir una partida de son territòri ambé la signatura dau Tractat de Moscòu lo 12 de març.