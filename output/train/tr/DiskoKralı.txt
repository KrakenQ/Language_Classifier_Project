Disko Kralı, Okan Bayülgen'in hazırlayıp sunuculuğunu yaptığı talk show programıdır.
11 Ekim 2008'de Kanal D'de başlayan ve 8 Ekim 2011'den beri tv8'de Cumartesi geceleri yayınlanan programda birçok ünlü kişi konuk edilerek çeşitli konularda tartışılır. Medya Arkası, Medya Canavarı gibi bölümlerde televizyonlarda geçen trajikomik olayları ekranlara taşıyarak izleyenlerine eğlenceli anlar yaşatır. Ayrıca Malümat Furuş adlı köşede de programı arayan izleyicilere konuklar hakkında mizah içeren sorular sorulur. Programmın yapımcısı aynı zamanda Okan Bayülgen'in menajerliğini yapan Reyhan Tüysüz'dür. Şubat 2012'den bu yana işitme engelliler için programda bir Türk İşaret Dili çevirmeni bulunmaktadır. Program skeçlerinde bugüne kadar Aziz Kedi, Enes Akkan, Feyyaz Yiğit, Nihal Yalçın, Ali Biçim ve Önder Açıkbaş oynamıştır.Okan Bayülgen ve ekibinin geçmişte hazırlayıp sunduğu programlardan farklı olarak birçok tematik programlara imza atmıştır.Program 30 Haziran 2012 tarihinde Şebnem Ferah konseri ile son bulmuştur.