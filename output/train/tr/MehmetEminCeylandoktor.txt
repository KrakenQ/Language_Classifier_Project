Mehmet Emin Ceylan (d. 1956, Yenice, Çanakkale), Türk hekim, psikiyatrist, farmakolog.
1956 yılında Çanakkale'de doğdu, 1982'de Cumhuriyet Üniversitesi Tıp Fakültesi'nden mezun oldu. Klinik psikofarmakoloji ile ilgilinen Ceylan, 1991'de Psikofarmakolojide Yenilikler Sempozyumu'nu düzenledi. Klinik psikiyatri ve psikofarmakoloji alanında iki yüze yakın yayın çıkardı.K. paroksetinin nadiren karsino embriyonik antijen (CEA) artışı yaratabileceğini olgu bildirimleriyle açıkladı. Afektif bozukluklarda, ataklara koşut olarak polisitemi vera geliştiğini tespit eden birkaç araştırıcıdan biridir. 1993'te Araştırma ve Klinik Uygulamada Biyolojik Psikiyatri külliyatının yazarları arasındayken RCHP'de editörlük yaptı. 1992'de Bakırköy Ruh ve Sinir Hastalıkları Hastanesi'nde Araştırma Merkezi BARİLEM'in kurucu başkanlığını üstlendi. 2008'de hastanenin ilk koordinatör şefi olan Ceylan, 1992 ve 1993 yıllarının bir kısmında Danimarka Aarhus Üniversitesi'nde tam zamanlı araştırmacı olarak çalışmıştır.Üsküdar Üniversitesi Moleküler Biyoloji ve Genetik Bölümü öğretim üyesiyken 2012'de bu üniversitede profesör oldu. 2019'da doğduğu yer olan Çanakkale'nin Yenice ilçesinde bir sokağa ismi verildi.