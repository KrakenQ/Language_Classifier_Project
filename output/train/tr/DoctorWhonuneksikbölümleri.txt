Doctor Who'nun eksik bölümleri, uzun soluklu Britanya bilimkurgu dizisi Doctor Who'nun BBC arşivinde yer almayan bölümleri. 1967 ve 1978 yıllarında BBC'nin çeşitli pratik nedenlerden (yer sıkıntısı, malzemelerin kıtlığı, naklen yayın haklarının eksikliği) alışkanlık hâline getirdiği arşiv programları silme işlemiyle kaybolan bölümlerdir. Bunun sonucunda, dizinin ilk altı yılında yayınlanan 253 bölümün 97'si şu anda kayıptır. Özellikle 3-5. sezonlarda 26 bölüm eksiktir. Çoğunlukla yurt dışı yayıncılar olmak üzere çeşitli kaynaklardan birçok bölüm kurtarılmıştır.
BBC 1978 yılında çöpe atma poliçesini değiştirene kadar tüm türlerde binlerce saatlik programlar silinmiştir. Doctor Who dışında Dad's Army, Z-Cars, The Wednesday Play, Steptoe and Son ve Not Only... But Also dizilerinin de kayıp bölümleri bulunmaktadır. Ayrıca ITV bölgesel hakları The Avengers dizisinin ilk video kasetleri gibi birçok popüler program silmiştir.Bölümler kayıp olmasına rağmen Doctor Who hayranları tarafından evlerinde yaptıkları ses kayıtları sayesinde 97 kayıp bölüm ses formatında yer almaktadır. Bölümlerin çoğu sonradan hareketsiz veya kısa video klipleri şeklinde sunulmuştur. Ayrıca, 1970'lerin bölümleri restorasyon sonrasında tamamen renklendirilmiştir.
BBC ve dizinin hayranları kayıp bölümleri bulmak için çabalarına devam etmiştir. Kurtarılan bölümler VHS ve DVD şeklinde yayınlanması için yoğun şekilde yenilenmiştir. Kurtarılan soundtrackler de kaset ve CD şeklinde çıkarılmıştır. Birçok kayıp bölüm animasyon şeklinde veya görüntüler ve fotoğraflar kullanılarak yeniden görsellenmiştir.