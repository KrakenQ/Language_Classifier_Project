Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.Santiago Tequixquiac es un kazal del norte del Estado de Meksiko, dentro de la Rejion Zumpango i es kavesera del belediye de Tequixquiac. Tiene una povlasion de 22.676 moradores, konta kon sinkenos males; Santiago Centro, El Refugio, San Miguel, San Mateo i San José, i endemas konta kon dos kolonias agrikolas yamadas Colonia Adolfo López Mateos i Colonia Wenceslao Labra.Es una de las lokalidades mas antikas del paiz i del estado, los sus primeros moradores datan del periodo preistoriko kuando ayegaron los primeros ombres al Kontinente Amerikano, anyos deskues hue povlado por los otomis durante el esplandor de la sivdad de Tula Xococotitlán; asegun, kon el desvelopamiento de imperio azteko, al surjir la Tripla Alianza, Tequixquiac hue asignado altepetl, un afinkamiento otomi sometido por los aztekos dentro de una sharfa rejion yamada Teotlalpan.