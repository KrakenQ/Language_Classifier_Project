A tempada 2017–18 da Primeira División (por motivos de patrocinio LaLiga Santander) foi a 87ª edición da máxima categoría do fútbol en España. Comezou o 18 de agosto de 2017 e rematou o 20 de maio de 2018. O campión foi o FC Barcelona, que terminou a 14 puntos do segundo clasificado, o Atlético de Madrid, e a 17 puntos do terceiro, o Real Madrid.
A máxima categoría contou con dous representantes galegos por cuarto  ano consecutivo, o Celta de Vigo e o Deportivo da Coruña, aínda que o equipo coruñés finalizou no 18º posto e perdeu a categoría.