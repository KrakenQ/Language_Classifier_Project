A mitunìmia (o mitunimia) è na fiura ritòrica dô significatu ca scància na palora cu n'autra palora c'apparteni a nu campu cuncettuali vicinu.
A sicunnu di lu campu cuncettuali ca veni pigghiatu in cunsiderazzioni ci sunu addiversi tipi di mitunìmia:

A mitunìmia ca scància a càusa ppì l'iffettu.N'asèmpiu è a frasi: sientu u mali dâ lama (nveci di diri dâ firita).A mitunìmia ca scància, o cuntrariu, l'iffettu pâ causa. N'asèmpiu è a frasi: mi varagnai u pani cô suduri dâ fronti (nveci di diri cu fatica).A mitunìmia ca scància l'astrattu ppì lu cuncretu.N'asèmpiu è a frasi: ss' amuri di matri (nveci di diri matri amurevuli).A mintunìmia ca scància lu cuntenituri ppì lu cuntinutu.N'asèmpiu e la frasi: mi vippi nu bicchieri (nveci di diri nu bicchieri ri acqua).A mitunìmia ca scància l'auturi ppì l'òpira.N'asèmpiu è a frasi: m'accattai nu Picassu (nveci di diri nu quatru di Picassu).A mitunìmia ca scància a marca ppì l'uggettu.N'asèmpiu è la frasi: m'arrialarru nu paru di levis (nveci di diri nu paru di gins levis).A mitunìmia ca scància lu matiriali ppì l'uggettu.N'asèmpiu è a frasi: mìsiru a citadi a fierru e fuocu (unni fierru innica u matiriali di li spadi).
Sti relazzioni sunu di tipu qualitativu, ma si fussiru di tipu quantitativu, allura si parrassi di n'autra fiura ritòrica canusciuta comu sinèddoche.