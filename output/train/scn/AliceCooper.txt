Alice Cooper è n'artista miricanu di rock and roll canusciutu supratuttu pî soi canzuni di l'anni 1970. Di prima, stu nomu si rifirìu a tuttu lu gruppu, ma cu tempu, vinni usatu cchiù pû cantanti principali (veru nomu, Vincent Damon Furnier). Supratuttu Alice Cooper (lu cantanti) veni arricurdatu p'apprisintàrisi nta na manera di lu macabbru câ facci tinciuta quasi tuttu nìura. Pi chissu, si pò catigurizzari Alice Cooper puru comu fari parti dû gèniri glam rock. Li soi cuncerti s'assumigghiaru cchiù n'òpira di pupi, unni si ntirissau cchiû l'attivitati dû gruppu chi la mùsica stissa.