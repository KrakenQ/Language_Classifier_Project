Maximilian Bayer (11. toukokuuta 1872 Karlsruhe – 25. lokakuuta 1917 Nomeny, Ranska) oli saksalainen sotilas ja kirjailija, joka tunnetaan Suomessa erityisesti jääkäripataljoona 27:n ja sitä edeltäneiden koulutusmuodostelmien arvostettuna komentajana. Saksassa hänet tunnetaan sotilastehtävistä, osuudesta partioliikkeen kehitykseen ja toimintaan sekä kirjallisista töistä myös kaunokirjailijana.