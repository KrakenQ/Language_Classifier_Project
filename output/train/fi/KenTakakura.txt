Gōichi Oda (jap. 小田 剛一) eli Ken Takakura (jap. 高倉 健; 16. helmikuuta 1931 – 10. marraskuuta 2014) oli japanilainen näyttelijä. Hän nousi kansainväliseen maineeseen muun muassa roolillaan Sydney Pollackin elokuvassa Yakuza – samuraitten kirous (1975).
Kitakyūshūssa syntynyt ja Meijin yliopistosta Tokiossa valmistunut Takakura jatkoi uraansa vanhoille päivilleen saakka. Hän voitti Japanin akatemian parhaan näyttelijän palkinnon neljästi ja oli lisäksi kahdesti epäonnistuneesti ehdolla.