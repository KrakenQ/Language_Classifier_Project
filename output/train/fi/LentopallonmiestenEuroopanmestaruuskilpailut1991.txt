Lentopallon miesten Euroopan-mestaruuskilpailut 1991 pelattiin Saksassa 7.–15. syyskuuta 1991. Sijoitusottelut pelattiin Berliinissä sekä alkulohkot Karlsruhessa ja Hampurissa. Mukana oli 12 joukkuetta. Joukkueet pelasivat kahdessa alkulohkossa, joista kaksi parasta pääsivät välieriin, kaksi seuraavaa pelasivat sijoista 5–8 ja kaksi viimeistä ratkaisivat sijat 9–12. Mestaruuden voitti Neuvostoliitto, hopeaa sai Italia ja pronssille sijoittui Alankomaat.