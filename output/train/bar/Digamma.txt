Des Digamma (griachisch δίγαμμα, Majuskel  	
Ϝ/Ͷ, Minuskel  	
ϝ/ͷ) wor uaspringle da sechste Buachstob vom griachischn Alphabet und hod an Lautweat [w] ghobt. Es stammt vom phenizischn Buachstobm „Waw“ ob. De oidgriachisch deskriptive Bezeichnung Digamma („doppets Gamma“) geht af sei F-oartige Foam zrugg. Des deidd a draf hin, dass in a poa Dialektn vo da klassischn Zeit da Buachstob scho nimma vuakema is, beispuisweis im Attischn und Ionischn, wearend des Dorische an Buachstobm lenga bewoart hod. Ois Zoizeichen hods an numerischn Weat vo 6.