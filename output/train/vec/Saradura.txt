Ła saradura (o seradura o anca seraura) ła xe in jenerałe un sistema mecànego, ełètrego e ełetrònego par el controło de łe entrade in un serto lògo traverso (de sòłito) un ingreso. 
Pì senpliseménte, ła saradura ła xe un congegno fato a sarare e blocare na porta de ingreso.
Ghe xe de un mucio de tipi e de vari grai de segurésa. Da ła sénplexe saradura par porte interne e cantine co na ciave mia sifrada, a ła saradura da porte in legno sia eła mesa o incasada co ciave piata sifrada, a ła saradura de segurésa par porta blindada co ciave a dópia mapa, a ła saradura a schéda magnètega reprogramàbiłe tìpega de alcuni alberghi.