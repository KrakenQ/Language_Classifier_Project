Duchcov (in todesco Dux) ła xe na sità de ła Republica Ceca dove Giacomo Casanova el ga vissuo dal 1785 fin a ła so morte, avegnua el 4 de giugno 1798.
El casteło indove Giacomo el ga laorà come bibliotecario del Conte Giuseppe Carlo Emanuele von Waldenstein-Wartemberg, el gera sta tirà su intrà el 1675 e el 1685 da Jan Bedrich von Waldenstein so on projeto de ł'architeto Mathey, sira na preesistente dimora rinasimentałe de ła fameja Lobkowicz. Notevołe a xe el parco, co giardini a ł'itałiana, e ła biblioteca che a ł'epoca de Casanova ła contegneva oltre 40 000 titołi. Varie e prexevołi opare d'arte łe xe tutora conservà a ł'interno de ł'edificio, intrà łe cuałi a se nota on afresco de Reiner (1689-1743).