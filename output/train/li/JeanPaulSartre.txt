Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon.

Jean-Paul Sartre (21 juni 1905, Paries - 15 april 1980, dao) waas 'ne Franse filosoof en sjriever. Aan dem wuuertj de óntwikkeling van 't existentialisme toegesjreve.
Sartre woort gebaoren op 21 juni 1905 in Peries. Hae völgdje 't middelbaar óngerrich op 't Henri IV Lyceum in Peries, wo d'r Paul Nizan lieërdje kènne. Van 1922 toet 1924 doorleep t'r de veurbereijing op 't Louis-de-Grand lyceum. In 1924 woort t'r toegelaoten op 't École normale supérieure. Dao koom d'r Simone de Beauvoir taenge, die ziene laevesgezel woort. Nao 'n aanvenkelike oetsloeting woort t'r in 1929 toegelaote toete studie filosofie.
Es professor inne filosofie publiceerdje Sartre filosofische essays en óntwikkeldje d'r zich es de veurtrèkker van 't destiedsj Frans existentialisme. Dezelvendjen tied raakdje d'r publiekelik bekèndj door zien romans, La nausée (1938), novèls, Le mur (1939), en theaterstökker, Les mouches (1943). Daomit wón d'r e groeat publiek veur zien ideeje; hae kós zien intellectueel imago ouch gebroeke veur zich oet te spraeken in politische kwesties.
Jean-Paul Sartre wón in 1964 de Nobelpries veure Litteratuur, meh weigerdje dem in óntvangs te numme.
Hae stórf op 15 april 1980 in e krankenhoes in Broussais (Peries). Bie zien begraefenis woren óngevieër 50.000 luuj aanwaezig.