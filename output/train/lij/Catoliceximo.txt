Catolicêximo o l’é l’atribûto da Gêxa Apostòlica Româna e o gh'à o scignificâto de “Universalitæ”. De tùtte e dotrìnn-e crestiànn-e a l’é a ciù difûza into mondo e a se distìngoe pò-u primâto de dotrìnn-a e de giurisdiçión atriboîo a-o Pàppa, càppo vixìbile da Gêxa, erêde do Pêo e vicâio de Crìsto. A veitæ do Catolicêximo a l'é into Testaménto Antîgo e Nêuvo (a Rivelaçión) interpretâ da-a Gêxa cómme potêre dotrinâle ò de magistêro ò sæ de insegnaménto. A vocaçión universâle da Gêxa a ne vêgne da-i Apòstoli e da-a sò misción de predicâ l’Evangêio a tùtte e creatûe da tæra.