Dunkerque (hollandi Duinkerke(n), inglise Dunkirk) on sadamalinn Prantsusmaal Nordi departemangus, Dunkerque'i ringkonna keskus.
Dunkerque'i kohal oli juba 7. sajandil kaluriküla. Strateegilise asukoha tõttu arenes küla kiiresti. 960. aastal rajati linnamüür. 10. sajandil ehitati ka kirik, mille järgi küla sai nime (lääneflaami Duinkerk 'luitekirik'). 1233. aastal esimene raekoda. Dunkerque'i elanike põhitegevusalaks oli heeringa- ja tursapüük.
Linn on olnud Flandria, Burgundia, Hispaania Madalmaade ja Inglismaa valduses. 1662. aastal müüs Charles II linna Louis IV-le. Viimane ehitas sinna kuningriigi suurima sõjasadama.
Teise maailmasõja ajal evakueeriti operatsiooni Dynamo käigus sakslaste piiramisrõngast Dunkerque'i kaudu Inglismaale 338 226 liitlasvägede sõdurit. Winston Churchill nimetas seda Dunkerque'i imeks.
Dunkerque'i sadam on kaubamahtude poolest Prantsusmaa sadamatest kolmandal kohal.