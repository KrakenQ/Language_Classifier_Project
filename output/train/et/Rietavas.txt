Rietavas ( leedu ) on linn Leedus, Rietavase omavalitsuse ja Rietavase valla halduskeskus. Asub Jūra jõe ääres, merepinnast 106 meetri kõrgusel. Linna vana saksakeelne nimi on Redau, poola keeles on linna nimeks aga Retów või Retowo. Vene keeles on olnud kasutusel nimekujud Ретовъ, Ретово. Halduslikult moodustab linn omaette valla.
Asulat on esimest korda mainitud 1253. aastal, toona asus Rietavas kuralaste Ceklise muinasmaakonnas. Umbes aastal 1700 jõudis kartul Rietavase kaudu ülejäänud Leedusse. linnaõigused sai 1792. aastal.
XIX sajandil rajati Rietavase mõisa hoonetekompleks. 1882. aastal ehitati Leedu esimene telefoniliin Rietavase ja Plungė vahele.
2011. aasta rahvaloenduse andmetel oli Rietavase elanikest leedulasi 97,66% ja venelasi 0,58%.