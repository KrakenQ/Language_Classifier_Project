Elektroonika taaskasutus või elektroonika ümbertöötamine on elektroonika toormaterjalideks ja komponentideks sorteerimine ja demonteerimine. Sama eesmärki täidavad ka elektroonikajäätmete uuesti kasutamine, parandus ja annetamine.
Aastal 2009 töötati ümber 38% arvutitest ja veerand kõigist elektroonikajäätmetest Ameerika Ühendriikides. Ümbertöötamise põhieesmärk on haruldaste muldmetallide, väärismetallide, plastide ja muude metallide eraldamine. Need müüakse edasi või kasutatakse uute seadmete tootmisel.
Taaskasutust peetakse loodussõbralikuks, kuna see piirab ohtlike materjalide, nagu raskmetallide ja kantserogeenide, jõudmist loodusesse. Euroopa Liidus reguleerib seda WEEE direktiiviga  ja Ameerika Ühendriikides National Computer Recycling Act.