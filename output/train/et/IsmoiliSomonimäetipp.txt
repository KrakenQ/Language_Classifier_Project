Ismoili Somoni mäetipp (tadžiki Қуллаи Исмоили Сомонӣ, aastani 1962 Stalini mäetipp; 1962–1998 Kommunismi mäetipp) on mägi Aasias Pamiiris. Kõrgus 7495 meetrit. Tipp kuulus kõrgeimana ka NSVL-i nelja seitsmetuhandese ehk "lumeleopardi" tipu hulka.
1928. aastani peeti Lenini mäetippu Pamiiri mäestiku kõrgeimaks punktiks, kuid 1933. aasta ekspeditsioonil selgus, et Ismoili Somoni mäetipp on veel 300 meetrit kõrgem ja tipp nimetati Jossif Stalini järgi.
1998. aastal andis Tadžikistani valitsus tipule Samaniidide dünastiale alusepanija Ismoili Somoni järgi uue nime.