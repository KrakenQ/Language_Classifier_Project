Traktaten i Verdun, Forliget i Verdun eller Verdunforliget i 843 er den aftale der efter den frankiske konge Ludvig den Fromme døde, delte Frankerriget mellem hans tre sønner:

En vestlig del (der kom til at blive Frankrig) fik Karl den Skaldede
En østlig del (der kom til at blive det tysk-romerske rige) kom til Ludvig den Tyske
En central del (det nordlige Italien og Burgund), der kom til at blive genstand for tysk-fransk rivalisering, tilfaldt Lothar 1., der også overtog kejserværdigheden.