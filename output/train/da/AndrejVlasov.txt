Andrej Andrejevitj Vlasov (russisk: Андрей Андреевич Власов), (født 14. september ifølge gregorianske kalender (1. september ifølge julianske kalender) 1900 i Lomakino nær Nizjnij Novgorod, død 2. august 1946 i Moskva) var en sovjetisk general, som, efter at være blevet taget til fange af tyskerne under 2. verdenskrig, valgte at kæmpe på Tysklands side for at afskaffe det kommunistiske styre i Rusland.