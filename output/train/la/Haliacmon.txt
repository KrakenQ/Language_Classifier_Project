Haliacmon (Palaeograece Ἁλιάκμων, Neograece Αλιάκμονας) est longissimum Graeciae flumen, 297 chiliometra longum. Quamquam Hebrus et Axius longiores sunt, partes eorum in Graecia sitae sunt breviores quam Haliacmon, quod omnino in Graecia iacet. Haliacmon in monte Grammo iugi Pindi oritur, per regiones Macedoniam Occidentalem et Macedoniam Mediam fluit, atque in sinum Thermaicum maris Aegei effluit.