Η Ένωση Σωματείων Πετοσφαίρισης Πελοποννήσου (επίσης γνωστή ως Ε.Σ.ΠΕ.Π.) είναι ο τοπικός οργανισμός που διατηρεί την εποπτεία του αθλήματος της πετοσφαίρισης στην Πελοπόννησο, την Κεφαλλονιά και την Ζάκυνθο. Από την περίοδο 2011–12 υπάγονται και οι ομάδες της Ναυπάκτου που ανήκουν διοικητικά στην Περιφέρεια Δυτικής Ελλάδας. Είναι υπό τη δικαιοδοσία της Ελληνικής Ομοσπονδίας Πετοσφαίρισης (Ε.Ο.ΠΕ.). Διοργανώνει τοπικές διοργανώσεις ανδρών, γυναικών και μικρότερων ηλικιών.