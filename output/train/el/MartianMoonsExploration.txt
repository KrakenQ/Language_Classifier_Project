Το Martian Moons Exploration (MMX, μτφρ.: Εξερεύνηση Αρειανών Δορυφόρων) είναι ένα ρομποτικό μη επανδρωμένο διαστημικό σκάφος που είναι προγραμματισμένο να εκτοξευθεί το 2024 και να φέρει πίσω στη Γη τα πρώτα δείγματα από το μεγαλύτερο δορυφόρο του Άρη, Φόβο. Αναπτύχθηκε από την Ιαπωνική Υπηρεσία Αεροδιαστημικής Εξερεύνησης (JAXA) και ανακοινώθηκε στις 9 Ιουνίου 2015. Το MMX θα προσεδαφιστεί και θα συλλέξει δείγματα από τον Φόβο μία ή δύο φορές και επιπλέον θα πραγματοποιήσει χαμηλές πτήσεις πάνω από τον Δείμο και θα παρακολουθήσει το κλίμα του Άρη.Η αποστολή στοχεύει στην παροχή καίριων πληροφοριών που θα βοηθήσουν να προσδιοριστεί αν οι Αρειανοί δορυφόροι αποτελούν αιχμαλωτισμένους αστεροειδείς ή είναι το αποτέλεσμα ενός μεγαλύτερου σώματος που προσέκρουσε στον Άρη.