Ένας σεισμός μεγέθους 5,7 ρίχτερ συνέβη στην Ινδία και συγκεκριμένα 20 χιλιόμετρα ανατολικά βορειοανατολικά της Αμπάσα στην πολιτεία της Τριπούρα στις 3 Ιανουαρίου 2017. Η μακροσεισμική ένταση του φαινομένου παρατηρήθηκε στα 6-7 EMS. Ο σεισμός έγινε στις 2:39 μ.μ. τοπική ώρα (09:09 UTC) και είχε επίκεντρο μια αραιοκατοικημένη περιοχή. Το εκτιμόμενο βάθος ήταν τα 32 χλμ.Ένα άτομο έχασε τη ζωή του και πέντε τραυματίστηκαν στην Ινδία. Περισσότερα από 50 σπίτια υπέστησαν ζημιές εξαιτίας των κατολισθίσεων που συνέβησαν στην επαρχία Δαλάι, ενώ δρόμοι έκλεισαν λόγω της πτώσης δέντρων. Σύμφωνα με την Αρχή Διαχείρισης Καταστροφών της Πολιτείας Τριπούρα, τουλάχιστον 6.727 κτίρια υπέστησαν ζημιές στις επαρχίες Δαλάι και Ουνακότι της Τριπούρα. Η δόνηση ήταν αισθητή σε πολλά μέρη της βορειοανατολικής Ινδίας, καθώς και μέχρι την Καλκούτα. Στο Μπανγκλαντές υπήρξαν δύο νεκροί και τρείς τραυματίες. Ο σεισμός εκεί προκάλεσε υγροποίηση στις όχθες του ποταμού Μάνου στην Τρίπουρα και κατά μήκος του ποταμού Δαλάι, καθώς και στην περιοχή Καμαλγκάν.