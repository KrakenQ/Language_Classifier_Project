Ο Λοράν Αμίρ Χλιφά Χεντιντέρ Χαντάντ (εβραϊκά : לורן עמיר חליפה חדידר חדד‎, Παρίσι 20 Ιουνίου 1984), περισσότερο γνωστός ως Αμίρ Χαντάντ (εβραϊκά : עמיר חדד‎), ή απλά ως Αμίρ, είναι Γαλλο-Ισραηλινός τραγουδιστής και στιχουργός. Συμμετείχε στον ισραηλινό διαγωνισμό τραγουδιού Kokhav Nolad το 2006, κυκλοφόρησε το άλμπουμ Vayehi το 2011 και ήταν φιναλίστ στον γαλλικό διαγωνισμό The Voice: la plus belle voix ως μέλος της Ομάδας Jenifer κατακτώντας την τρίτη θέση. Εκπροσώπησε την Γαλλία στον Διαγωνισμό Τραγουδιού της Γιουροβίζιον το 2016 με το τραγούδι "J'ai cherché", όπου κατέκτησε την έκτη θέση.