La polche al è un bal popolâr che al ven de Boemie. 
Il ritmi al è di 2/4 di andament legri. E je stade inventade atôr dal 1830 e si je difondude in pôc timp in dute Europe e in Americhe, par vie de rapiditât dai moviments che e plaseve ae int.
Impuartants compositôrs di polchis a forin Bedřich Smetana (1824-1884) e Antonín Dvořák (1841-1904), che introduserin cheste musiche popolâr ancje in ambients plui elevâts. Smetana al includè cualchi polche inte sô opare La nuvice vendude (1866). Famosis a son ancje chês scritis di Strauss pari e fi.