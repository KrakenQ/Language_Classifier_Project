Il prekmur (sl. prekmurščina, prek. prekmürščina, ong. Vend nyelv) al è une lenghe sclave fevelade di pôc plui di 80.000 personis. Al ven doprât inte regjon slovene de Prekmurje e in Ongjarie intal distret di Szentgotthárd. Lis comunitâts plui grandis di emigrants si lis cjate in Gjermanie, intai Stâts Unîts di Americhe e in Austrie.
Al è considerât un dialet sloven arcaic cuntune vore di peraulis diferentis e al dopre un grum di vocabui di origjin ongjarese e todescje. Une des sôs carateristichis e je la presince des vocâls ö e ü.