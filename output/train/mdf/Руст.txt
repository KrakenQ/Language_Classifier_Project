Руст, Рузонь ломатть (рузкс русские) -  шистяма славянонь ломаньтъналхнень эзда фкясь, сембода лама Рузмасторса ди шабрань масторова, тага Америкса, ААС-са, Явропса. Сембоц 140 мильоншка. Тяниень русне явовихть кафта полгава - кельмеширеннет эди лямбеширеннет, конат тиевсть ётай пингста кривичнень, радимичнень, вятичнень эди северятнень, шистямаширень славяттнень эста.