Gerhard Berger (bet ganet d'ar 27 a viz Eost 1958) a zo ur blenier redadegoù kirri a Aostria en deus redet e Formulenn 1 etre 1984 ha 1997, o trec'hiñ 10 gwezh. Perc'hennet en deus ivez an hanter eus ar skipailh Scuderia Toro Rosso, asambles gant Red Bull Racing, etre 2006 ha 2008, da vare trec'h Sebastian Vettel. 
Unan eus ar vlenierien pennañ eo eus e varevezh, gant 210 Priz Bras redet, ha redet en deus evit ar skipailhoù brudetañ, Ferrari, McLaren e lec'h ma oa mignon da Ayrton Senna, ha Benetton a zo ar blenier kentañ ha diwezhañ er memes koulz en deus trec'het gantañ, 11 vloaz etre an daou drec'h-se.