Il-Palazz ta’ Schönbrunn (bil-Ġermaniż: Schloss Schönbrunn [ʃøːnˈbʁʊn]; bil-Bavarjan Ċentrali: Schloss Scheenbrunn) kien ir-residenza ewlenija tas-sajf tal-mexxejja Asburgi, u jinsab f’Hietzing, fi Vjenna, l-Awstrija. L-isem Schönbrunn (li jfisser “fawwara sabiħa”) oriġina minn bir artiġjanali li kien jintuża għall-ilma meħtieġ mill-Asburgi.
Il-palazz bi stil Rokokò għandu 1,441 kamra u huwa wieħed mill-iktar monumenti arkitettoniċi, kulturali u storiċi tal-pajjiż. L-istorja tal-palazz u tal-ġonna kbar tiegħu tmur lura għal iktar minn 300 sena, u tirrifletti l-bidla fil-gosti, fl-interessi u fl-aspirazzjonijiet tal-monarki Asburgi suċċessivi. Il-palazz u l-ġonna tiegħu saru attrazzjoni turistika ewlenija min-nofs is-snin 50 tas-seklu 20 u tniżżlu bħala Sit ta’ Wirt Dinji tal-UNESCO fl-1996.