Wat d Kommenahlwahl is, äföllt dr Forfaßongßopdraach noh_m Atikkel 28 Afsaz 1 Saz 2 fom Jrondjesäz fann Düütshlannt. Noh dämm möße d Landkriise un d_Jmäjnde en_Foträddong fom Follek hann. D Wahle för de Kommenahl_Foträddonge hallde mer — wi de anndere Wahle och — noh de Jronndsäz fon de alljemäjne, fräije, jehäjme, jlische, un onmeddlbaahre Wahle aff. D Rääjelong förr_et Wähle en d Polletek eß söns_em Lanndesjesäz jemaat. Dröm eß och et Beld fon de Ußjeschtalltong fon d Wahle ongerscheetlesch, Z fenge eß:

En Fönnefprozänt-Rääjell hann_se nit en alle Bonndeßlänndere. En Aanzahl fon de Kommenaalwahlrääschßoodenonge hann d Mööschleschkäijt ze Kommoleere un z Pannascheere. Un och de Wahlperrijoode, se jonn fon 4 beß 6 Johr, sen all ongerscheedlesch.
Et aktiive Waahlrääsch krit mer zem Deel ald avv_em Allder fun 16 Johr. Sönß sen och d Ußlänndere med_enno Shtaazbörjerschaff fon ennem EU-Schtaat waahlberääschtesch, noh dämm Atikkel 28 Afsaz 1 Saz 3 fom Jronndjesäz fann Düütshlannt.D Kommenahlwahle ämööschlesche wäje de bejränzte Mateerije fom Kommunalrääsch och Wählerjroppe, wo nit dr Schtattoß fon_ene Pattäij han, aan de Wahle deejlzenämme. Dat sen de su jenannte Roodhuuspattäije. Pattäije un Wählerjroppe, di nit in dr beträfende Foträddongskörperschaff odder em Bundeßdaach odder en_ennen Lanntaach vertrodde sen, möße en d Rääjell Ongerschtözongs_Onterschreffte förwiise künne, öm fö_de Wahl zohjelohße ze wähde.