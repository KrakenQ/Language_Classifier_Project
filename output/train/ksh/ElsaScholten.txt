Et Elsa Scholten (* 28. Febrowaa 1902 in Homberg (hück e Veedel vun Duisburch), † 14. Oktoober 1981 in Kölle) wor en Schauspillerin un dät zo d'r Stammbesetzung vum Millowitsch-Theater jehüre.
Besonders belieb wor se bei de Lück wäjen ihrem esch kölsche Humor. En dä Stöcksche beim Millowitsch dät se mietstens die Roll vun dä Fraue met Hoor op de Zäng, äwer jrußem Hätz, verkörpere. 
Wer wesse will, wie et fröher en der ahl kölsche Veedele zojejange eß, der sollt sich unbedingk dat Stöck „Em Nachtjackenveedel“ anluure.