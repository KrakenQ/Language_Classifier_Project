Jip en Janneke heis en Reih vun holländesche Bööscher för de Kleine, dijet Annie M.G. Schmidt  jeschreve hät met Belder vum Fiep Westendorp. Se sen en Holland alljemein bekannd un mer säht, se wöhre en en janz einfaache Schprohch jeschrevve un derbei och noch wezesch.
Wähje dä eijfaache Ußdrokswihß sen se för et Holländesch-Lihre joot ze bruche.
Aanfänglesch wohre di eezde Schtöckscher en Het Parool ze lässe, woh se nit övver 250 Wööter lang wohre. Zwesche em 13. Säptämber 1952 eun em 7. Säptämber 1957 kohm doh jeede Woch e Jescheeschje erus, wovun jeedes för sesch kumplätt wohr. schpääder kohme se norrens zesamme en enem Booch op der Maat, un se wohte en en Aanzahl vun Schprohche övversaz.
Doh dronger sin Lating, woh se Jippus et Jannica heeße un Mandarin Schinehsesch als Yǐyǐhéyāyā, un et eijfaacher jemaate Schinehsesch mem Tetel 乙乙和丫丫, un och en Änglesch onger dä nahme Mick and Mandy, Bob and Jilly, un zerläz als Jip and Janneke. En deutsche Fasong jiddet och als Heiner und Hanni. Zig 2009 hät sesch och de Walt Disney et Rääsch jekouf, Jip-&-Janneke-Katuhne ze maache.