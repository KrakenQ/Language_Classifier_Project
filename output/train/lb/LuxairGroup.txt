LuxairGroup, Luxair, LuxairTours, LuxairCargo a LuxairServices sinn d'Nimm déi d'Firma Luxair benotzt fir déi verschidden Aktivitéiten bannent der Firma méi genee ze bezeechnen a sou de Kontakt mat de Clienten ze vereinfachen. Et handelt sech also net ëm eegestänneg Betriber, mä ëm Deelberäicher vun der Aktivitéit vun der Luxair.

LuxairGroup ass den Numm fir d'Gesamtaktivitéit vun der Firma zesummenzefaassen.
Luxair ass den Numm fir deen Deel vun der Firma, deen d'Flich operéiert.
LuxairTours ass den Numm fir d'Aktivitéit am Beräich vun der Organisatioun an dem Verkaf vu Pauschalreesen.
LuxairCargo ass den Numm fir d'Aktivitéit am Beräich vun der Gestioun vun der Loftfracht.
LuxairServices ass den Numm fir d'Aktivitéit am Serviceberäich am Ëmgang mat de Fluchpassagéier an hirem Gepäck. Dorënner fält och de Catering.