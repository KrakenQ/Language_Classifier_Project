De Muammar Muhammad Abdassalam Abu Minyar al-Gaddafi oder Mu'ammar Muhammad Abdassalam Abu Minyar al-Qaddhafi (arabesch: معمر القذافي - trankr.: Muʿammar al-Qaddhāfī), offiziell gebuer den 19. Juni 1942 zu Sirte a gestuerwen den 20. Oktober 2011 zu oder bei Sirte, war zanter engem onbluddege Militärputsch vum 1. September 1969 bis 1979 de Staatschef vu Libyen. Duerno huet hien als Revolutiounsguide vun 1979 bis 2011 diktatoresch d'Politik vu Libyen gefouert.
Am Februar 2011 koum et am ganze Land zu Revolte géint säi Regime an de Gaddafi a seng Arméi hunn ëmmer méi u Buedem vis-à-vis vun den Oppositiounstruppe verluer, déi vun NATO-Fligeren aus der Loft an och duerch. Hien huet zanter dem 22. August 2011 als ofgesat gegollt a gouf vu weltwäit per Haftbefehl gesicht. Hien ass den 20. Oktober 2011 ënner bis ewell net gekläerten Ëmstänn, nodeem e gefaange geholl gi war, gestuerwen.