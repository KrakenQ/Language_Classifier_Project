Svetlana Jevgenjevna Savitskaja (Russisk: Светла́на Евге́ньевна Сави́цкая; født 8. august 1948 i Moskva, Sovjetunionen) ble i 1982 den andre kvinne i verdensrommet, 19 år etter Valentina Teresjkova. I alt har det kun vært tre sovjetiske/russiske kvinner i rommet.
Hun startet i 1980 på treningen som kosmonaut, og i 1984 ble hun den første kvinne på romvandring. Savitskaja ble i 1993 pensjonert fra det russiske luftvåpen med rang av major. Hun er fremdeles medlem av det russiske kommunistparti.