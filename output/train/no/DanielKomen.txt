Daniel Kipngetich Komen (født 17. mai 1976) er en mellom- og langdistanseløper fra Kenya. Han holder verdensrekorden på 3000 meter med tiden 7.20,67. Rekorden ble satt 1. september 1996, da Komen bare var 20 år gammel, og tiden er fortsatt over to sekunder raskere enn verdens nest beste tid på distansen (7.23,09 – Hicham El Guerrouj.
I 1997 ble han ble førstemann i verden til å løpe 5000 meter under 12.40. Denne rekorden er senere slått både av etiopierne Haile Gebrselassie og Kenenisa Bekele. Daniel Komen vant gull på 5000 meter i VM i friidrett 1997.
Han holder også uoffisiell bestenotering på den mer ukurante distansen 2 engelske mil, med 7.58,61. Han er så langt den eneste som har løpt denne distansen under 8 minutter. Han har også verdensrekord på 3000 meter innendørs, med 7.24,90, satt i Budapest 6. februar 1998. Denne rekorden regnes blant eksperter som like imponerende som hans utendørsrekord, ettersom tiden er satt på en 200 meters bane med doserte svinger.
Komen tilhører Kalenjin-stammen i Kenya, og vokste opp i en søskenflokk på tretten. Som mange andre kenyanske løpere begynte han med løping for å løpe til og fra skolen.
Daniel Komens personlige rekorder, med plassering på verdensstatistikken gjennom alle tider:
(per 31. juli 2005):