Christopher Fougner «Chris» Prebensen (født 22. mai 1937) er en norsk diplomat, internasjonal tjenestemann og organisasjonsmann. Han var generalsekretær i Den norske atlanterhavskomité fra 1997 til 2010.
Prebensen er utdannet historiker. Han begynte sin yrkeskarriere i utenrikstjenesten  og var stasjonert i Nigeria og ved NATOs hovedkvarter i Brussel. Han var senere sjef for presse- og informasjonsavdelingen i Forsvarsdepartementet. Deretter var Prebensen fra 1988 til 1993 eksekutiv sekretær i NATO og fra 1994 til 1997 leder for NATOs informasjons- og pressekontor.Christopher Fougner Prebensen ble dekorert med Estlands Terra Mariana-korsets orden av 2. klasse for sin støtte til Estlands opptakelse i NATO. 
Han er også tildelt offiserskorset av Litauens fortjenstorden.Han var gift med Inger Prebensen (skilt 1985), og er gift med Anne H. Pedersen. Han har seks barn.