Jadwiga Marko-Książek (født 6. april 1939 i Zelwa, død 30. januar 2019) var en polsk volleyballspiller som deltok i de olympiske leker 1964 i Tokyo og 1968 i Mexico by. 
Marko vant en olympisk bronsemedalje i volleyball under Sommer-OL 1964 i Tokyo. Hun var med på det polske laget som kom på tredjeplass i volleyballturneringen for damer bak Japan og Sovjetunionen. Seks lag deltok, det ble spilt en enkeltserie der alle lagene møttes én gang. Japan vant tre kamper og tapte to. Marko spilte fem kamper i OL-turneringen.