Çaxmaqdaşı konkresiyaları - hər hansı bir silisium oksidi mineralının (adətən, kvars və ya xalsedon) əmələ gətirdiyi və içərisində ətraf süxurların, habelə üzvi maddələrin, dəmir oksidləri, kalsit, dolomit və b. möhtəviləri olan konkresiya və konkresion linzaları. Çox vaxt erkən diagenezdə, bəzən diagenezin son mərhələsində, nadir hallarda sedimentasion mərhələdə əmələ gəlirlər. Adətən, müəyyən stratiqrafik horizonta uyğun gəlir və korrelyativ əlamət kimi istifadə edilir. Əsasən, dəniz və bəzən laqun-dəniz mənşəli karbonat süxurlarda, nadir hallarda dəniz mənşəli bəzi gil qatlarında rast gəlirlər.