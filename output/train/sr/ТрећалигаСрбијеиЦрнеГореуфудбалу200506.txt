Трећа лига Србије и Црне Горе у сезони 2005/06. било је Треће такмичење под тим именом, након промјене имена државе из СР Југославија, а укупно четрнаесто такмичење организовано од стране фудбалског савеза Србије и Црне Горе од оснивања лиге 1992, након распада дотадашње СФР Југославије и то је трећи степен такмичења у Србији и Црној Гори. 
Трећа лига Србије и Црне Горе подијељена је територијално, на пет зона: Београд, Војводина, Исток, Запад и Црна Гора. У зони Београд за сезону 2005/06 такмичи се 20 клубова, док се у зонама Војводина, Исток и Запад такмичи по 18 клубова; у Црној Гори се такмичи 12 клубова. Из сваке зоне првак ће изборити пласман у Другу лигу, која је од сезоне 2004/05 подијељена на двије зоне — Прва лига Србије и Прва лига Црне Горе; прваци зона Београд, Војводина, Исток и Запад пласираће се у Прву лигу Србије. Првак Друге лиге Црне Горе пласираће се у Прву лигу Црне Горе, док другопласирани иде у плеј оф. Број тимова који испадају из лиге зависи од зоне: из зоне Београд испадају три клуба, из зона Војводина и Запад испада пет клубова, док из зоне Исток испадају четири; из Црне Горе испадају два клуба.