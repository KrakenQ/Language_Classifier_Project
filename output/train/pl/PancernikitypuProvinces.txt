Pancerniki typu Provinces – planowany typ francuskich pancerników, mających zastąpić lub uzupełnić pancerniki typu Richelieu. W związku z upadkiem Francji w 1940 żaden z okrętów nie został zbudowany.
Zakładano, że zostaną zbudowane dwa okręty tego typu. Okrętom zamierzano nadać nazwy wybrane z następujących czterech: "Alsace", "Normandie", "Flandre" lub "Bourgogne". Położenie stępki pierwszego planowano na 1942 rok. Projekt był ulepszeniem projektu pancerników typu Richelieu z dodatkową poczwórną wieżą artyleryjską na rufie. Gdyby zostały zbudowane, byłyby najsilniej uzbrojonymi pancernikami francuskimi.