La Venexiana – włoski zespół wykonujący muzykę dawną, założony przez kontratenora Claudio Cavinę. Nazwa zespołu pochodzi od anonimowej komedii z XVI w. napisanej w języku weneckim. Zespół od 1998 roku nagrywa w hiszpańskim wydawnictwie Glossa Music. Specjalizuje się we włoskiej muzyce renesansowej, m.in. Monteverdiego, Luzzaschiego, Marenziego, Sigismondo d’Indii i Gesualda. W 2008 zespół zakończył edycję wszystkich madrygałów Monteverdiego (łącznie osiem albumów).
Zespół dwukrotnie – w 2001 (za album Il quarto libro di madrigali z utworami Gesualda) i w 2008 (za nagranie Orfeusza Monteverdiego) – otrzymał nagrodę „Gramophone Classical Music Awards” przyznawaną przez czasopismo Gramophone. Ponadto otrzymał wiele innych międzynarodowych nagród muzycznych, m.in. Prix Amadeus (2000), Cannes Clasical Award (2002) czy Grand Prix Du Disque Academie Charles Cross (2003).