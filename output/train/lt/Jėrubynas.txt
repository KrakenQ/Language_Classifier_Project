Jėrubynas – upelis Lietuvoje, Šilalės rajone; Akmenos dešinysis intakas (Jūros baseinas). Prasideda laukuose prie Tūbinių II kaimo. Teka į pietryčius pro Tūbinių mišką, toliau – giliu slėniu, smarkiai vingiuoja. Įteka Akmenon 29,5 km nuo jos žiočių, ties Paakmeniu.
Intakas – Noralis (kairysis).
Prie upelio įsikūrusios Tūbinės II, Tūbinės I, Girininkai, Kiaukai, Pajėrubynis, Paakmenis.
Vandenvardis kilęs iš žodžio jėrubynas ('vieta, kur daug jėrubių').