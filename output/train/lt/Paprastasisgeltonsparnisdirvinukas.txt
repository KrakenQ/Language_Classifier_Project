Paprastasis geltonsparnis dirvinukas (Noctua pronuba) – pelėdgalvių (Noctuidae) šeimos drugys.
Priekiniai sparnai tamsiai ar šviesiai rudi. Užpakaliniai sparnai oranžiniai, netoli pakraščio skersai sparno eina siaura juoda juostelė. Vikšrai gyvena ant įvairių augalų, kenkia įvairioms daržovėms. Jis 50 mm ilgio, nuo murzinai baltos iki rudai žemėtos spalvos. Ant nugaros yra 3 šviesios linijos. Žiemoja visiškai suaugę arba jauni vikšrai.
Paplitęs Europoje, Šiaurės Afrikoje, Kanaruose, Kaukaze, Artimuosiuose ir Viduriniuose Rytuose, šiaurės vakarų Indijoje, Pietų Sibire, Vidurinėje Azijoje. Pateko į Šiaurės Ameriką ir po ją sparčiai plinta. Lietuvoje dažna rūšis. Drugiai skraido birželio–rugsėjo mėnesiais.