San Antonio de Palė (isp. San Antonio de Palé) – Pusiaujo Gvinėjos miestelis, Anobono provincijos administracinis centras.
Miestelis nedidelis, jame gyvena tik apie 600 žmonių. Jis įsikūręs šiaurinėje Anobono salos dalyje, kurioje yra sausiausia ir lygiausia. San Antonio de Palė yra aerodromas, prieplauka, medicinos centras, mokykla, švyturys, transliuojama radijo stotis ir vykdoma katalikų misija.
Miestas įkurtas Portugalijos tyrinėtojų, tačiau 1778 m. kartu su visa Anobono sala jis pateko ispanų valdžion. 1801 m. britai saloje pastatė nedidelį fortą, o 1827 m. jie išsinuomavo iš ispanų teritoriją aplink San Antonio de Palė ir įkūrė ten vergų prekybos bazę.
Mieste taip pat buvo siekiama palenkti link krikščionybės pabėgėlius vergus iš Angolos. Šia veikla čia kapucinų ir karmelitų vienuolių ordinai užsiėmė dar nuo 1580 m.