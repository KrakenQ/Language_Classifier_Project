Ferganos vilajetas (uzb. Farg‘ona viloyati), kitaip Ferganos sritis − Uzbekijos vilajetas, esantis šalies rytuose.
Vilajeto centras − Fergana (214 tūkst. gyv. 2009 m.) Vilajeto plotas − 6759 km², gyventojų skaičius − 3 074 642 (2010 m.). 70,7% gyventojų yra kaimo gyventojai.
Ferganos sritis Uzbekijos TSR buvo įkurta 1925 m., o 1926 m. panaikintos visos Uzbekijos sritys. Vietoj Ferganos srities įkurta Ferganos apygarda. 1930 m. buvo panaikintos ir apygardos.
1938 m. sausio 15 d. vėl įkurta Ferganos sritis. Vėliau Ferganos sritis imta vadinti vilajetu.