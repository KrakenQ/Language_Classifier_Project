Naningas (kin. 南宁, pinyin: Nánníng, džuang. Namzningz) – miestas pietryčių Kinijoje, prie Judziango upės (Sidziango baseinas); Guangsi autonominio regiono administracinis centras, džuangų tautos kultūrinis, ekonominis centras. Yra Vusu tarptautinis oro uostas, greitojo geležinkelio linija į Guangdžou. Metalurgijos, mašinų gamybos, tekstilės, maisto pramonė; turizmas. Veikia keli universitetai, menų kolegija. Yra Guangsi muziejus, botanikos sodas, zoologijos sodas, arbatmedžių parkas. Apylinkėse yra senovinio Jangmėjaus miesto liekanos, Guilino kalvos.