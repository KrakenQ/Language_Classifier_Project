Nazio Batuen Erakundeko idazkari nagusia (ingelesezko laburdura UNSG) Batzar nagusiak proposatua eta segurtasun kontseiluak bost urterako izendatua. Nazio Batuen buru eta ordezkari nagusi gisa agertzen da mundu osoaren aurrean. Izaera hori dela eta, garrantzi politiko handia izan dezake. Segurtasun kontseiluko bileretan parte har dezake, baina botoa emateko eskubiderik gabe. Askotan, gatazka-egoeretan, estatuen arteko bitartekaritza egiten du.