Odense je treći danski grad po veličini i najveći na otoku Fynu. Nalazi se na zaljevu fjorda Odense te je značajna luka. Odense je i vrlo važno saobraćajno čvorište puteva koji vodi mostovima preko danskih otoka između Danske i Švedske. Također je i željezničko čvorište. Grad ima značajno brodogradilište, te metaloprerađivačku, tekstilnu i industriju mašina.
Odense je jedan od najstarijih gradova sjeverne Evrope, osnovan 988. godine. U gradu je 1935. podignut drugi najviši toranj u Evropi Odinstårnet koji je srušen u Drugom svjetskom ratu. Značajna je katedrala svetog Knuta. U gradu su rođeni najpoznatiji danski književnik Hans Christian Andersen i kompozitor Carl Nielsen.