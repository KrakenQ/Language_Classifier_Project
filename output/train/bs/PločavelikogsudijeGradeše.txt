Ploča velikog sudije Gradeše pronađena je u junu 1964. godine u selu Podbrežju oko 3 km sjeverozapadno od Zenice, Bosna i Hercegovina. Smještena je u arheološkom odjelu Muzeja grada Zenice. Uz kamen otkopano je i nekoliko ljudskih kostiju, kamen sa žljebom i poveća ploča. Proglašena je za nacionalni spomenik Bosne i Hercegovine Ploča prikazuje ne samo organizaciju dvora i njegove uprave nego i organizaciju i stepen razvitka čitave bosanske države u tom dobu. Umjesto suda dobrih ljudi javlja se već u XII vijeku institucija Velikog suda koja je atribut već razvijene feudalne države. Ovaj nalaz je još jedno svjedočanstvo da je u Bosni Kulinovog vremena zaista postojalo crkveno graditeljstvo, i pored tvrđenja o averziji »jeretičkih« Bosanaca prema crkvama.