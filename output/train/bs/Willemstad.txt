Willemstad je glavni grad Holandskih Antila. Lociran je na 12°7′S (sjever) 68°56′Z (zapad)﻿ / ﻿12.117°S 68.933°Z﻿ / 12.117; -68.933, na ostrvu Curaçao, sa proračunatom populacijom od 125.000 stanovnika. Historijski centar grada se sastoji od dvije četvrti: Punda i Otrobanda. Oni su razdvojeni zalivom St. Anna, uvalom koja vodi u veliku prirodnu luku koja se zove 'Schottegat'.
Punda je osnovana 1634., kada su holanđani zauzeli ostrvo, preotevši ga od španaca. Originalno ime mjesta Punda je, na holandskom bilo "de punt". Otrobanda, koji je osnovan 1707., je noviji dio grada i smatra se kulturnim centrom Willemstad-a. Njegovo ime potiče od izraza na Papiamentu "otro banda", što znači "druga strana." Punda i Otrobanda su povezane preko mosta Queen Emma Bridge, dugačkog Mosta brodova. Gradski centar Willemstad-a se ponosi nizom kolonijalnih arhitektonskih djela koja su građena pod uticajem holandskog stila. Gradski centar, sa svojom osebujnom, posebnom, arhitekturom i prekrasnim ulazom u luku, je UNESCO proglasio mjestom svjetskog kulturnog naslijeđa.

Zahvaljujući tome što je blizu venecuelanskih naftnih polja, svojoj političkoj stabilnosti prirodnoj luci dubokog gaza, Willemstad je postao veoma važna luka i rafinerija nafte. Luka u Willemstad-u je jedna od najvećih za utovar nafte, u Karibima. Rafinerija, originalno građena i u vlasništvu kompanije Royal Dutch Shell 1915., je bila prodata vladi Curaçao-a za simboličnu sumu od jednog guilder-a, 1985. i sada je iznajmljena državnoj kompaniji Venecuele, PDVSA.
Grad je također i turistička destinacija.
Willemstad u vazdušnom saobraćaju opslužuje međunarodni aerodrom Hato, na kojem imaju sjedište dvije kompanije: Dutch Antilles Express i Insel Air, aviokompanija Curaçao-a.