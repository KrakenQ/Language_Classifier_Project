A The Legend of Zelda: Skyward Sword akció-kalandjáték, melyet a Nintendo fejlesztett és jelentetett meg Wiire. Ez a The Legend of Zelda című játéksorozat tizenhatodik része. Világszerte 2011 novemberében adták ki. 2016 szeptembere óta le lehet tölteni a Wii U eShopból. Linkként, a játék főszereplőjeként a játékosok bejárhatják Skyloft repülőszigetét és az alatta levő földet, miközben küldetést teljesítenek, amivel előrevisszük a történetet és rejtvényeket oldanak meg amik megtalálhatóak a játékvilágban és a pályákon. A játékhoz szükséges a Wii MotionPlus kiegészítő, amit a Wii Remote-hoz kell csatlakoztatni.
A Skyward Sword kronológiailag a legkorábbi játék a The Legend of Zelda folytonságában. A játékban szerepel a sorozat visszatérő tárgyának a Master Sword (Mesterkard) eredete. Link egy repülő sziget Skyloft lakója, akinek célja, hogy megmentse legjobb barátját, Zeldát, akit el akarják rabolni és a Surface-en (Felszín) találja magát, ami egy elhagyott föld a felhők alatt. Felvegyverezve a Goddess Sword-al (az Istennő Kardja) és egy Fi nevű lélek segítségével Linknek biztosítania kell Zelda biztonságát és megállítania Ghirahimet, aki fel akarja támasztani gazdáját, Demise-t (a Kimúlás).
A játék fejlesztése öt évig tartott, amit a Twilight Princess 2006-os kiadása után kezdtek meg. Több korábbi Zelda-játék volt hatással a fejlesztőkre, mint Twilight Princess, az Ocarina of Time és Majora’s Mask. A játék művészi stílusára nagy hatással volt az olyan impresszionista festők munkái, mint Paul Cézanne. A Wii MotionPlus kiegészítő beillesztése a játékmenetba problémásnak bizonyolt a fejlesztőknek, annyira, hogy majdnem eldobták. Ez volt az első Zelda-játék, aminek játékzenéjének nagyrészét élő zenekarral készítették el. A zenét egy csapat szerezte Vakai Hadzsime vezetésével és Kondó Kódzsi felügyeletével.
Először 2009-ben fedték fel, és 2010-ben tervezték kiadni, de elhalasztották a következő évre, hogy jobban kidolgozzák a játékot. A játék kritikai és kereskedelmi siker lett, rengeteg weboldal tökéletes pontszámot adott, és több mint három milliópéldányban kelt el.