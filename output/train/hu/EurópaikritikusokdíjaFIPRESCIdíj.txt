Az európai kritikusok díja – FIPRESCI-díj (angolul: European Critic’s Award – Prix Fipresci) elismerés az 1988-ban alapított Európai Filmdíjak egyike volt, amelyet az Európai Filmakadémia (EFA) filmkritikus tagjainak szavazata alapján ítéltek oda 1993 és 2009 között az év európai filmterméséből legjobbnak ítélt játékfilmnek. A díjátadóra felváltva Berlinben, illetve egy-egy európai városban megrendezett gála keretében kerül sor minden év végén.
Az évek során a díj hivatalos elnevezése többször is megváltozott:

1993–1996 – Kritikusok Felix díja (FIPRESCI-díj) (Felix of the Critics [FIPRESCI-Award])
          1997 – Európai FIPRESCI-díj (European Fipresci Awards)
1998–2002 – Európai kritikusok díja – FIPRESCI-díj (European Critic’s Award – Prix Fipresci)
2003–2009 – Európai Filmakadémia kritikusainak díja – FIPRESCI-díj (European Film Academy Critics Award – Prix Fipresci)