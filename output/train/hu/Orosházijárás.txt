Az Orosházi járás Békés megyéhez tartozó járás Magyarországon 2013-tól, székhelye Orosháza. Területe 717,18 km², népessége 50 835 fő, népsűrűsége 71 fő/km² volt a 2012. évi adatok szerint. Két város (Orosháza és Tótkomlós) és 6 község tartozik hozzá.
Az Orosházi járás a járások 1983-as megszüntetése előtt is mindvégig létezett, és székhelye az állandó járási székhelyek kijelölése (1886) óta végig Orosháza volt.