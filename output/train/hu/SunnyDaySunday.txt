A Sunny Day Sunday a Sentimental Bus japán együttes negyedik kislemeze, amely 1999. augusztus 4-én jelent meg az Epic Records Japan kiadó jóvoltából. A dal a negyedik helyen mutatkozott be az Oricon eladási listáján, ezzel a zenekar legsikeresebb lemezének bizonyult. A Pocari Sweat üdítőital egyik 1999-es reklámjában, valamint a Guitar Freaks 3rd Mix, a Percussion Freaks 3rd Mix, a Drum Mania 2nd Mixtől a 5th Mixig és a Taiko no tacudzsin 6 videojátékokban is felcsendül.